<div><pramāṇavārttikabhāṣyam>

<002>

<2. pramāṇasiddhi-paricchedaḥ>

<003>

<1. paricchedaḥ>

<. vidhibhāvanādi vārttikaṃ prathamam>

<1. pramāṇa-lakṣaṇam>

<h1 id='1.1.1.1.1'>1.1.1.1.1</h1>

<(1) avisaṃvādi jñānaṃ pramāṇaṃ>

<h2 id='003,i'>003,i <small><small>(<a href='docExplore?doc_id=PVA_003,i_003,iv'>PVA_003,i_003,iv</a>)</small></small></h2>

namobuddhāya ।

<h2 id='003,ii'>003,ii <small><small></small></small></h2>

	pramāṇabhūtāya jagaddhitaiṣiṇe praṇamya śāstre sugatāya tāyine ।
	kutarkasambhrāntajanānukampayā pramāṇasiddhirvidhivad vidhīyate ॥ 1 ॥
	prāyaḥ prastutavastuvistarabhṛto nekṣyanta evoccakairvaktāraḥ paramārthasaṃgrahadhiyā vyādhūtaphalgukramāḥ ।
	tenāsmin viralakramavyapagamādatyantaśuddhāndhiyaṃ dhanyānāṃ vidadhātumuddhatadhiyāṃ dhīḥ samvide dhīyate ॥ 2 ॥

<h2 id='003,iv'>003,iv <small><small></small></small></h2>

atra bhagavato hetuphalasampattyā pramāṇabhūtatvena stotrābhidhānaṃ śāstrādau śāstrārthatvāt । bhagavāneva hi pramāṇabhūto'smin prasādhyate ।

<h2 id='003,v'>003,v <small><small>(<a href='docExplore?doc_id=PVA_003,v'>PVA_003,v</a>)</small></small></h2>

tatra heturāśayaprayogasampat sāṃvyavahārikapramāṇāpekṣayā । āśayo jagaddhitaiṣitā 〈।〉 prayogo jagacchāsanāt śāstṛtvaṃ 〈।〉 phalaṃ svaparārthasampat । svārthasampat sugatatvena trividhamarthamupādāya । praśastatvaṃ svarūpavat । apunarāvṛttyarthaṃ sunaṣṭajvaravat । niḥśeṣārthaṃ supūrṇaghaṭavat 〈।〉 parārthasampat jagattāraṇāt tāyitvaṃ । santānārthañcāparinirvāṇadharmmatvāt । evambhūtaṃ bhagavantaṃ praṇamya "pramāṇasiddhirvidhīyate" । pramāṇādhīno hi prameyādhigamo bhagavāneva ca pramāṇaṃ । pramāṇalakṣaṇasadbhāvāt । pramīyate'neneti pramāṇam ।

<h2 id='003,vi'>003,vi <small><small>(<a href='docExplore?doc_id=PVA_003,vi_003,viii'>PVA_003,vi_003,viii</a>)</small></small></h2>

tatra sāmānyena pramāṇalakṣaṇaṃ nirdiśati ।

<h2 id='003,vii'>003,vii <small><small></small></small></h2>

	pramāṇamavisaṃvādi jñānaṃ;

<h2 id='003,viii'>003,viii <small><small></small></small></h2>

jñānaṃ pramāṇantatra sati pramitisiddheḥ । avisamvādi 〈।〉 visamvāde sati viparyayāt indriyārthasaṃyogādayo hi visamvādaviviktajñānopalakṣitā eva tattvaṃ pratilabhante । avisamvādārthī hi sarvaḥ pramāṇānveṣaṇaprayuktaḥ ।

<h2 id='003,ix'>003,ix <small><small>(<a href='docExplore?doc_id=PVA_003,ix_004,i'>PVA_003,ix_004,i</a>)</small></small></h2>

nanu 〈a〉 visamvāditvaṃ tasya sādhanajñānasya svarūpameva । tasmiṃśca svarūpeṇa jñāyamāne jñātameva taditi kiṃ parīkṣyate । atha na svarūpasamvedanaṃ 〈।〉 tadā pramāṇameva nāstītyāpatitaṃ । na cāyaṃ pakṣaḥ kṣamo bhavatāmiti ।

<h2 id='003,x'>003,x <small><small></small></small></h2>

tadasat । na svarūpameva jñānasya prāmāṇyaṃ samvāditvamvā 〈।〉 api tu 〈।〉

<004>

<h2 id='004,i'>004,i <small><small></small></small></h2>

	arthakriyāsthitiḥ । avisamvādanaṃ;

<h2 id='004,ii'>004,ii <small><small>(<a href='docExplore?doc_id=PVA_004,ii_004,iii'>PVA_004,ii_004,iii</a>)</small></small></h2>

na khalu jñānasvarūpamātrāvagatāvidaṃ pramāṇamiti bhavati । kintarhi 〈।〉 arthasya dāhapākādeḥ kriyāniṣpattistasyāḥ sthitiravicalanavisamvādanaṃ vyavasthā vā । sā cārthakriyā bhāvinī na tatkāle 〈।〉 tatastatsambandho na svarūpasamvedanamātrāvadhṛtaḥ ।

<h2 id='004,iii'>004,iii <small><small></small></small></h2>

nanu tatsambandhitā svarūpameva 〈nāsti ।〉 tat kathaṃ na svarūpasamvedanamātrāvadhāraṇaṃ ।

<h2 id='004,iv'>004,iv <small><small>(<a href='docExplore?doc_id=PVA_004,iv_004,vi'>PVA_004,iv_004,vi</a>)</small></small></h2>

naitadasti 〈।〉

<h2 id='004,v'>004,v <small><small></small></small></h2>

	dviṣṭhasambandhasamvittirnaikarūpapravedanāt ।
	dvayasvarūpagrahaṇe sati sambandhavedanam ॥ 3 ॥ (PVA)

<h2 id='004,vi'>004,vi <small><small></small></small></h2>

kathaṃ tarhi pravarttanākāle tajjñānaṃ । etaduttaratra vakṣyāmaḥ । yadyarthakriyādhigame pūrvakaṃ pramāṇaṃ 〈।〉 so 'pyarthakriyādhigamaḥ pramāṇamapramāṇamvā । apramāṇenārthakriyādhigamābhāvāt pramāṇantat । tatastato 'pyarthakriyādhigamaḥ parānveṣaṇīya ityanavasthā ।

<h2 id='004,vii'>004,vii <small><small>(<a href='docExplore?doc_id=PVA_004,vii_004,ix'>PVA_004,vii_004,ix</a>)</small></small></h2>

nedaṃ sādhīyaḥ ।

<h2 id='004,viii'>004,viii <small><small></small></small></h2>

	uttarārthakriyābhāvāt pūrvasya yadi mānatā ।
	tadaivārthākriyābhāvāduttarasya kathanna sā ॥ 4 ॥ (PVA)

<h2 id='004,ix'>004,ix <small><small></small></small></h2>

yatrārthakriyāsthitiraparopakalpitā tad yāvat pramāṇaṃ 〈।〉 yatra tu svatastadaivārthakriyānubhavaḥ 〈।〉 tat sutarāmeva pramāṇaṃ 〈।〉 arthakriyāsthitiravisamvādanamiti sāmānyenābhidhānāt ।

<h2 id='004,x'>004,x <small><small>(<a href='docExplore?doc_id=PVA_004,x_004,xiii'>PVA_004,x_004,xiii</a>)</small></small></h2>

nanu dāhapākādyarthakriyeyaṃ svapneppi sambhavati pītasa<?>〈 śa〉ṅkhādijñāne ca 〈।〉 śabdaviṣaye tu jñāne na dāhapākādyarthakriyā svataḥ parataścārthakriyābhāvāt । tasmādabādhito bodhaḥ pramāṇamiti yuktaṃ ।

<h2 id='004,xi'>004,xi <small><small></small></small></h2>

tadapyayuktaṃ yataḥ ।

<h2 id='004,xii'>004,xii <small><small></small></small></h2>

	śābde 'pyabhiprāyanivedanād 〈। 1〉
	avisamvādanaṃ;

<h2 id='004,xiii'>004,xiii <small><small></small></small></h2>

śabdaviṣayaṃ jñānaṃ śābdaṃ । apiśabdādanyatrāpi । ayamarthaḥ 〈।〉

<h2 id='004,xiv'>004,xiv <small><small>(<a href='docExplore?doc_id=PVA_004,xiv_004,xv'>PVA_004,xiv_004,xv</a>)</small></small></h2>

	svarūpabodhamātreṇa sarvaṃ jñānaṃ bhavet pramā ।
	athāvādhitabodhatvāt svapnādāvapi kinna tat ॥ 5 ॥ (PVA)

<h2 id='004,xv'>004,xv <small><small></small></small></h2>

bodhamātrasaṃgamo hi svapnetarapratyayasambhavī samāna eva sarvatra । 〈sa hi〉 na puruṣārthasya sādhakaḥ । athābādhitabodhatvaṃ tadapi samānameva । jāgratpratyayena bādhamānatā cet । koyaṃ bādho nāma ।

<h2 id='004,xvi'>004,xvi <small><small>(<a href='docExplore?doc_id=PVA_004,xvi_005,i'>PVA_004,xvi_005,i</a>)</small></small></h2>

	pareṇa viṣayābhāvajñāpanaṃ sa 〈yadi〉 hīṣyate ।
	svārthe pravṛttimajñānamabhāvaṃ jñāpayet kathaṃ ॥ 6 ॥ (PVA)

<h2 id='004,xvii'>004,xvii <small><small></small></small></h2>

na tāvajjñānāntareṇābhāvaḥ svapnajñānasyānyasya vā kenacit kriyate । tatkāle tasya svayameva nāśāt । na cākṣinimīlanānnaṣṭe jñāne bādhyatā pratīyate । anyena nahi jñānena

<005>

<h2 id='005,i'>005,i <small><small></small></small></h2>

tasya viṣayāpahāro'sattājñāpanalakṣaṇo bādhaḥ । na ca svaviṣaye pravṛttamanyaviṣayapahāraṃ racayitumalaṃ । svaviṣaya 〈jñāna〉 svaviṣayasya rūpasādhanaṃ hi jñānānāṃ dharmmaḥ । paraviṣayāpaharaṇantu narādhipadharmmaḥ ।

<h2 id='005,ii'>005,ii <small><small>(<a href='docExplore?doc_id=PVA_005,ii_005,iv'>PVA_005,ii_005,iv</a>)</small></small></h2>

kathantarhi bādhyabādhakabhāvaḥ । na kathañcit । ata evābādhitatvaṃ pramāṇatvaṃ । tasmād yatrārthakriyā nāsti tadapramāṇaṃ ।

<h2 id='005,iii'>005,iii <small><small></small></small></h2>

	svayamanyena vā yatra jñāyate na kriyodayaḥ ।
	tadapramāṇaṃ na svapnāsvapnabhedosti tattvataḥ ॥ 7 ॥ (PVA)

<h2 id='005,iv'>005,iv <small><small></small></small></h2>

vyavahāramātramevedaṃ svapnāsvapnabhedo nāma । tathā pramāṇāpramāṇabheda iti hi vakṣyate । na cāsāvarthakriyāsthitiravicalitatvābhāvāt । bhāvanāmātrāvasāyatārthakriyā svapne । na tatra paritoṣaḥ । abādhitatve tvanavasthaiva । prathamamabādhanaṃ sarvatraiva । taduttarakālamabādhane 〈।〉 tatrāpyuttarakālamabādhanamiti kutaḥ ।

<h2 id='005,v'>005,v <small><small>(<a href='docExplore?doc_id=PVA_005,v_005,vii'>PVA_005,v_005,vii</a>)</small></small></h2>

	bādhakasya purobhāvaḥ sarvavijñānasambhavī ।
	parantu bādhakābhāva statrāpyāśaṃkyatena kiṃ ॥ 8 ॥ (PVA)

<h2 id='005,vi'>005,vi <small><small></small></small></h2>

pītasaṃ <?>〈 śaṃ〉khādivijñānantu na pramāṇameva । tathārthakriyāvāpterabhāvāt । saṃsthānamātrārthakriyāprasiddhāvanyadeva jñānaṃ pramāṇamanumānaṃ 〈।〉 tathā hi 〈।〉

<h2 id='005,vii'>005,vii <small><small></small></small></h2>

pratibhāsa evambhūto yaḥ sa na saṃsthānavarjitaḥ । evamanyatra dṛṣṭatvādanumānaṃ tathā ca tat ॥

<h2 id='005,viii'>005,viii <small><small>(<a href='docExplore?doc_id=PVA_005,viii_005,ix'>PVA_005,viii_005,ix</a>)</small></small></h2>

yena na kadācid vyabhicāra upalabdhaḥ sa yathābhiprete visamvādād visamvādyata eva । yastu vyabhicārasamvedī sa vicārya pravarttate 〈।〉 saṃsthānamātrantāvat prāpyate । paratra sandeho viparyayo vā 〈।〉 tato'numānaṃ saṃsthāne । saṃśayaḥ paratreti pratyayadvayametat pramāṇamapramāṇaṃ ca ।

<h2 id='005,ix'>005,ix <small><small></small></small></h2>

anena maṇiprabhāyāṃ maṇijñānaṃ vyākhyātaṃ । tathā ca vakṣyāmaḥ ।

<h2 id='005,x'>005,x <small><small>(<a href='docExplore?doc_id=PVA_005,x_005,xiii'>PVA_005,x_005,xiii</a>)</small></small></h2>

atha kena dvayametaditi pratīyate । etadapi vakṣyāmaḥ । śabdaviṣayantu jñānamabhiprāyanivedanāt pramāṇaṃ । abhipretārthakriyāsvarūpanivedanameva samvādanaṃ ।

<h2 id='005,xi'>005,xi <small><small></small></small></h2>

	jñeyasvarūpasaṃsiddhireva tatra kriyā matā ।
	citre 'pi dṛṣṭimātreṇa phalaṃ parisamāptimat ॥ 9 ॥ (PVA)

<h2 id='005,xii'>005,xii <small><small></small></small></h2>

na khalu svarūpasamvedanādaparamatrārthakriyājñānaṃ kvacidupalabhyate । rūpādayo hi svasvarūpasamvedanaparā eva 〈।〉 na tadviṣayaḥ pratyayaḥ paratra pramāṇaṃ । tatsvarūpaḥ samvedanamātrakañca sarvatra jñāne samānamiti na sāṃvyavahārikapramāṇāvatāraḥ ।

<h2 id='005,xiii'>005,xiii <small><small></small></small></h2>

	tato bhāvyarthaviṣayamviṣayāntaragocaraṃ ।
	pramāṇamadhyāropeṇa vyavahārāvabodhakṛt ॥ 10 ॥ (PVA)

<h2 id='005,xiv'>005,xiv <small><small>(<a href='docExplore?doc_id=PVA_005,xiv_006,i'>PVA_005,xiv_006,i</a>)</small></small></h2>

bhāvyarthaviṣayāntaraprāptyarthā hi pramāṇāpramāṇānveṣaṇāparaḥ । yathā ca bhinno viṣayasparśādikaḥ na rūpādisvarūpagrahaṇe'ntaryāti tathā bhāvisvarūpamapi paramārthaṃtaḥ । adhyāropeṇa tu tadekatā viṣayāntarasyāpi । tatastaddvāreṇa samvādanamuktaṃ jñāne । yatra tu tadevārthakriyā tatrāvivāda eva । tatra bhāvisvarūpe tatkāraṇatvenaikatāropaḥ । paratra tu sparśādau tadekasāma <006> gryadhīnatveneti na viśeṣaḥ । yatra tu abhimatārthakriyā yathā jalagrāhivijñānāt marīcikārthakriyāvāptistadapramāṇameva । ata evāha । "śābde 'pyabhiprāyanivedanād" 〈।〉

<h2 id='006,i'>006,i <small><small></small></small></h2>

anyatrāpi citrādau 〈।〉 tathā ca ghaṭajñāne paṭaprāptau śuktikāyāñca rajatajñānaparamparāyāmapi na pramāṇatā 〈। a〉 bhiprāyāvisamvādābhāvāt ।

<h2 id='006,ii'>006,ii <small><small>(<a href='docExplore?doc_id=PVA_006,ii'>PVA_006,ii</a>)</small></small></h2>

	abhiprāyāvisamvādāt pramāṇaṃ sarvamucyate ।
	na sajātivijātīyavijñānotpattimātrataḥ ॥ 11 ॥ (PVA)
	bādhakapratyasyāpi sthiterevaṃprakāratā ।
	tattvatastu vijātīyavijñānotpattimātrakaṃ ॥ 12 ॥ (PVA)
	vijātīyavidutpattiryādi bādhakamucyate ।
	ghaṭajñāne paṭajñānaṃ bādhakaṃ kinna yuktimat ॥ 13 ॥ (PVA)
	neti pratyayabuddhyā cet bādhakaṃ kiṃcidiṣyate ।
	sa eva pratyayoneti pramāṇāda bheda āgataḥ ॥ 14 ॥ (PVA)
	abhāvalakṣaṇaṃ mānaṃ tataścettannirūpyate ।
	kimanyarūpasamvittiḥ kimabhāvasya tasya vit ॥ 15 ॥ (PVA)
	anyarūpasya vittiścedaviśeṣāt prasajyate ।
	tadabhāvasya vittau syāt tasyeti na samanvayaḥ ॥ 16 ॥ (PVA)

<h2 id='006,viii'>006,viii <small><small>(<a href='docExplore?doc_id=PVA_006,viii_006,xii'>PVA_006,viii_006,xii</a>)</small></small></h2>

abhā〈vo〉 hi svarūpeṇa pratīyate । svarūpañcābhāvasya na ghaṭādisambandhitayā pratīyate । pratīyamāne hi ghaṭe na tatsambandhitā 〈'〉 bhāvasya । tadā'bhāvābhāvāt । nahi jīvata eva devadattasya maraṇaṃ । apratīyamāne 〈na〉tu ghaṭena sambindhitā 〈'〉 bhāvasya na śakyā grahītuṃ ।

<h2 id='006,ix'>006,ix <small><small></small></small></h2>

atha kāryakāraṇabhāvavat pratītiḥ । kāraṇe sati paścāt kāryaṃ bhavati 〈।〉 tadanantaraṃ tasyopalabdhikrameṇa svarūpa-pratipattau kāryakāraṇasambandhaparigrahaḥ evaṃ bhāve satyabhāvo〈'〉bhāve ca sati bhāva iti bhavati sambandhapratipattiḥ ।

<h2 id='006,x'>006,x <small><small></small></small></h2>

tadapyasat । yataḥ ।

<h2 id='006,xi'>006,xi <small><small></small></small></h2>

	atyantābhāvasambandhaḥ kasyacinna prasidhyati ।
	na bhāve satyabhāvo'sau na ca tatra viparyayaḥ ॥ 17 ॥ (PVA)

<h2 id='006,xii'>006,xii <small><small></small></small></h2>

kiñca 〈।〉

<h2 id='006,xiii'>006,xiii <small><small>(<a href='docExplore?doc_id=PVA_006,xiii^1'>PVA_006,xiii^1</a>)  (<a href='docExplore?doc_id=PVA_006,xiii^2'>PVA_006,xiii^2</a>)</small></small></h2>

	kāryakāraṇayo rūpaṃ vinā tena pratīyate ।
	abhāvastu vinā bhāvaṃ bhavato na pratīyate ॥ 18 ॥ (PVA)
	deśasya śūnyatā yā tu tasyāḥ sarvatra tulyatā ।
	prāgabhāvādibhedasya tatrātyantamasambhavaḥ ॥ 19 ॥ (PVA)
	yathā ca vastuno bhedaḥ pratyakṣeṇa pratīyate ।
	prāgabhāvādibhedo 'pi pratīyate tathā 〈'〉 kṣataḥ ॥ 20 ॥ (PVA)
	abhāveṇa pramāṇena pratītistasya cenmatā ।
	kasyābhāvaḥpramāṇasya pramāṇābhāvāddhi<?>vedane ॥ 21 ॥ (PVA)
	kinna bhāvasya sarvasya kinna suptasya sarvathā ।
	abhāvagrāhikā vittirabhāvo yadi sammataḥ ॥ 22 ॥ (PVA)
	bhāvavittiṃ vinaivāsau kasyacit kinna lakṣyate ।
	eṣaiva tatra sāmagrī yadi nābhāvaniścayaḥ ॥ 23 ॥ (PVA)
	vastuto vyatiriktasya nābhāvasyāsti vedanaṃ ।
	idannāstīti vijñānaṃ vetti tadvyatirekitā ॥ 24 ॥ (PVA)
	kuta utpadyatāmetannendriyāt smaraṇamvinā ।
	indriyasmṛtisaṃyogādabhāvajñānasambhave ॥ 25 ॥ (PVA)
	prāptaṃ pratyakṣamevedama〈kṣa〉bhāvānusārataḥ ।
	anyatra vṛttamakṣañcennānyavijñānakāraṇaṃ ॥ 26 ॥ (PVA)
	mānasaṃ nāstitājñānaṃ kathamasya pramāṇatā ।
	pramāṇamavisamvādādaparaṃ mānameva tat ॥ 27 ॥ (PVA)
	vyatirikte hi nābhāve visamvādosti kasya cit ।
	kevalatve visamvādastatpratyakṣeṇa gṛhyate ॥ 28 ॥ (PVA)
	vinā bhāvamatiṃ tacca kevalagrahaṇaṃ sadā ।
	parānanupraveśena pratītiḥ kevalagrahaḥ ॥ 29 ॥ (PVA)
<007>
	kevalagrahaṇedhyakṣe visamvādasya sambhavaḥ ।
	tataḥ pratyakṣamevedamanyathānupalambhanaṃ ॥ 30 ॥ (PVA)
	nanu kevalasamvittiṃrabhāvāvittitaḥ kutaḥ ।
	sāpi kevalasamvittiṃ vinā neti samānatā ॥ 31 ॥ (PVA)
	yathā vā kevalo'bhāvo vinā bhāvena mīyate ।
	tathā bhāvo 'pi naivañcedanavasthāpra sajyate ॥ 32 ॥ (PVA)

<h2 id='007,iv'>007,iv <small><small>(<a href='docExplore?doc_id=PVA_007,iv'>PVA_007,iv</a>)</small></small></h2>

abhāvapratītiṃ vinā na kevalapratītirita cet । kevalapratītimvinā nābhāvapratītiriti samānaṃ । abhāvo vā kevalaḥ kathamabhāvāntaramvinā 〈।〉 tatrāpyabhāvakalpane'navasthā । sa eva smaryamāṇapadārthāpekṣo'nupalambho'bhāvasādhanaḥ pratyakṣaḥ pratyayaḥ । abhāvavyahārastu vāsanānurodhāt kvacideva bhavati nānyatreti vibhāgaḥ ।

<h2 id='007,v'>007,v <small><small>(<a href='docExplore?doc_id=PVA_007,v_007,ix'>PVA_007,v_007,ix</a>)</small></small></h2>

tasmād yathā jāgratpratyayaḥ svapnapratyasya bādhakastathā viparyayo'pi kevalagrahaṇāditi nyāya eṣaḥ । tasmācchābde'pyabhiprāyanivedanāt prāmāṇyamiti nirākṛtametat 〈।〉

<h2 id='007,vi'>007,vi <small><small></small></small></h2>

śrotradhīścāpramāṇaṃ syāditarā〈na〉bhisaṅgateḥ ।

<h2 id='007,vii'>007,vii <small><small></small></small></h2>

nanu pramāṇabhūtena bhagavatā ko'rthaḥ 〈vyāvahārika〉pramāṇādeva sarvapuruṣārthasiddheḥ ।

<h2 id='007,viii'>007,viii <small><small></small></small></h2>

naitadasti 〈।〉

<h2 id='007,ix'>007,ix <small><small></small></small></h2>

	svarūpagrahaṇe dhyakṣamanumānyatra pra <?> varttate ।
	vakṣyatedaḥ punaḥ pāścādaparasyāpramāṇatā ॥ 33 ॥ (PVA)

<h2 id='007,x'>007,x <small><small>(<a href='docExplore?doc_id=PVA_007,x'>PVA_007,x</a>)</small></small></h2>

na tāvat pratyakṣaṃ paralokādau pravarttate । tasya svarūpamātragrahaṇāditi pratipādayiṣyate । anumānantu sambandhagrahaṇamantareṇa nāsti । na ca sambandho vyāpyasarvavidā grahītuṃ śakyaḥ । svarūpasamvedananiṣṭhena hi pratyakṣātmanā na sambandhagrahaṇam 〈।〉 anumānenaiva sambandhagrahaṇe itaretarāśrayaṇadoṣaḥ । saṃvyavahāramātreṇa tu pratyakṣānumāne pramāṇaṃ sarvajñasādhanānuguṇatvenaiva nānyatheti । paścādetat pratipādayiṣyate । (1)

<h2 id='007,xi'>007,xi <small><small>(<a href='docExplore?doc_id=PVA_007,xi_007,xiii'>PVA_007,xi_007,xiii</a>)</small></small></h2>

nanu yadi nāma pramāṇaṃ paralokādau pratyakṣānumānalakṣaṇaṃ na pravarttate । tasya svarūpaviṣayatvādanmānasya ca sambandhagrahaṇasāpekṣatvāt । śāstrantu naivamiti tata eva samīhitasaddhiḥ । kimbhagavān pramāṇabhūtaḥ prasādhyate ।

<h2 id='007,xii'>007,xii <small><small></small></small></h2>

atrocyate ।

<h2 id='007,xiii'>007,xiii <small><small></small></small></h2>

	vaktṛvyāpāraviṣayo yo'rthau buddhau prakāśate ।
	prāmāṇyantatra śabdasya nārthatattvanibandhanaṃ ॥ 2 ॥

<h2 id='007,xiv'>007,xiv <small><small>(<a href='docExplore?doc_id=PVA_007,xiv_007,xv'>PVA_007,xiv_007,xv</a>)</small></small></h2>

śabdasya hi nāpauruṣeyateti paścāt pratipādayiṣyate । pauruṣeyatā tu syāt । tatra ca vakturvyāpāro vivakṣā 〈।〉 vaktā vivakṣitā । vivakṣāyā viṣayo yorthaḥ śrotṛbuddhau prakaśate 〈।〉 pramāṇyantatraiva śabdasya tatraiva ca vyāpāraḥ śabdasya 〈।〉 anyathānyathā vivakṣitamanyathā pratipādayatītyaprekṣāpūrvakārī syāt । tathā ca sutarāmevāprāmāṇyaṃ 〈।〉 sa ca vivakṣitā na sarvaḥ sarvavedī । anyathā parasparaviruddhatā śāstrāṇāṃ na syāt । na ca parasparaviruddhorthonuṣṭhātuṃ śakyaḥ । yathānuṣṭhānamātrārthasiddhau vyarthatayā pramāṇamalaṃ śāstrasya । svamanīṣikānuṣṭhāne 'pi phalasiddhiprasaṅgāt ।

<h2 id='007,xv'>007,xv <small><small></small></small></h2>

	tathā ca nirvivādaṃ syād yatheṣṭaṃ saṃpravarttatāṃ ।
	nahi kiciṃdanuṣṭhānaṃ niṣphalaṃ kasyacit kvacit ॥ 34 ॥ (PVA)

<008>

<h2 id='008,i'>008,i <small><small>(<a href='docExplore?doc_id=PVA_008,i'>PVA_008,i</a>)</small></small></h2>

tasmād vaktṛvyāpāraviṣaye śabdasya prāmāṇyaṃ nārthatattvanibandhanaṃ । yadi vaktā na sarvajñaḥ । apauruṣeye 'pi yortho buddhau prakāśate yadā svayamevārthaṃ pratipadyate । yadā tu vyākhyātustadā vaktṛvyāpāraviṣayo vyākhyātaiva vaktā । yaśca buddhāvarthaḥ pratibhāti na sa evārthaḥ । anyathā sakalasamīhitārthasiddhernna kaścidanuṣṭhānārthī bhavet । anuṣṭheyatayaiva tasyārthasya pratipādanānnaivamiti cet । sa tarhi tadā svarūpeṇa nāsti 〈iti〉 na tasya pratipattiḥ । anyapratipattau sambandhābhāvāt sandeha eva । tataśca yorthaḥ pratīyate sa siddha eva na tadarthī pravarttate । yadarthī ca na sa pratipanna iti nārthatattvanibandhanaṃ prāmāṇyaṃ ।

<h1 id='1.1.1.1.2'>1.1.1.1.2</h1>

<(2) niyogapratyākhyānam—>

<h2 id='008,ii'>008,ii <small><small>(<a href='docExplore?doc_id=PVA_008,ii_008,iii'>PVA_008,ii_008,iii</a>)</small></small></h2>

nanu niyogo 〈na〉 vākyārthaḥ । niyuktohamiti pratīteḥ । tato niyogādeva nāsituṃ samarthaḥ ।

<h2 id='008,iii'>008,iii <small><small></small></small></h2>

koyanniyogo nāma । niśabdo niḥśeṣārtho yogārtho yuktiḥ । niravaśeṣo yogo niyogaḥ । niravaśeṣatvaṃ ayogasya manāgapyabhāvāt । avaśyakarttavyatā hi niyogaḥ । niyogaprāmāṇikā hi niyogapratipattimātrataḥ pravarttante ।

<h2 id='008,iv'>008,iv <small><small>(<a href='docExplore?doc_id=PVA_008,iv_008,vi'>PVA_008,iv_008,vi</a>)</small></small></h2>

atrāha । "vaktṛvyāpāra" ityādi । ayamarthaḥ ।

<h2 id='008,v'>008,v <small><small></small></small></h2>

	niyogo bhāvanā dhātorartho vidhiritīritāḥ ।
	yantrārūḍhādayo na syuḥ svabhāvādarthasādhanāḥ ॥ 35 ॥ (PVA)

<h2 id='008,vi'>008,vi <small><small></small></small></h2>

tasmād yo yasya pratibhāsate yathāpratibhaṃ sa vākyasyārtho na cedamarthatattvaṃ । yaśca yathā vyācaṣṭe tathā sa śabdo viguṇo na bhavati na ca tathārthatattvasthitiḥ ।

<h2 id='008,vii'>008,vii <small><small>(<a href='docExplore?doc_id=PVA_008,vii_008,x'>PVA_008,vii_008,x</a>)</small></small></h2>

kiñca ।

<h2 id='008,viii'>008,viii <small><small></small></small></h2>

	niyuktena nivṛttiścet sarvasyātaḥprasajyate ।
	tatsvabhāvatayākāśamanākāśaṃ na kasyacit ॥ 36 ॥ (PVA)
	svabhāvo'pi viparyāsādanyathā yadi gamyate ।
	viparyyāsāviparyāsavyavasthā kaḥ kariṣyati ॥ 37 ॥ (PVA)

<h2 id='008,x'>008,x <small><small></small></small></h2>

yadi viparyāsānniyogaparādapi vacanānna pravarttate । tathā sati viparyyāsakalpanā pravarttamāne 'pi na vyāhanyate । yathaiva hi dveṣādayaṃ na pravarttate viparyastastathā tatpakṣapātādaparo 'pi pravarttata iti samānametat ।

<h2 id='008,xi'>008,xi <small><small>(<a href='docExplore?doc_id=PVA_008,xi'>PVA_008,xi</a>)</small></small></h2>

na ca niyuktohamityetat pravarttate । niṣphalaniyoge pravṛtterabhāvāt । pracaṇḍaprabhuniyoge niṣphale 'pyapāyabhayāt pravarttate । pramāṇāntarācca pratipanno'pāyaḥ । atra tu na pramāṇāntaraṃ । vyarthako niyogastathā cet 〈।〉 bhavatu ko doṣaḥ । na hi dṛṣṭe'nupapannaṃ nāma । prekṣāpūrvakārī niṣphalaniyoge hi prekṣāvattā na syādityupālabhyate 〈।〉 apauruṣeye tu

<h2 id='008,xii'>008,xii <small><small>(<a href='docExplore?doc_id=PVA_008,xii_009,i'>PVA_008,xii_009,i</a>)</small></small></h2>

kasyopālambhaḥ । apauruṣeye vyarthateyaiva na yukteti cet । nātra kiñcit pramāṇamanyatrāpauruṣeye tathā'dṛṣṭeḥ ॥

<h2 id='008,xiii'>008,xiii <small><small></small></small></h2>

yadi ca niyogamātrāt pravarttate'pauruṣeyāt svargakāma iti niṣphalaṃ । juhyāditi

<009>

<h2 id='009,i'>009,i <small><small></small></small></h2>

niyogamātrādeva niyogapratipatteḥ । atha phalābhilāṣiṇaḥ phalopadarśanaṃ । phalameva tarhi tasyopadarśanīyaṃ kinniyogena 〈।〉 svayameva phalābhilāṣāt pravartiṣyate ।

<h2 id='009,ii'>009,ii <small><small>(<a href='docExplore?doc_id=PVA_009,ii_009,v'>PVA_009,ii_009,v</a>)</small></small></h2>

apauruṣeyatvādasambaddhatāyāmapi na codyametaditi cet । niṣphalacodanāyāmapi na codyamiti vyarthako vedo nāyukta: । kiñca 〈।〉

<h2 id='009,iii'>009,iii <small><small></small></small></h2>

	niyujyamānaviṣayaniyoktṛṇāṃ yadīṣyate ।
	dharmme niyogaḥ sarvatra na śabdārtho'vatiṣṭhate ॥ 38 ॥ (PVA)

<h2 id='009,iv'>009,iv <small><small></small></small></h2>

niyogo nāmāyaṃ hi kasya dharma iti cintyatāṃ । na khalu niyogaḥ paṭādipadārthavadaparatantratayā pratīyate । tatrānena niyame niyojyādīnāmanyatamasya dharmmeṇa bhavitavyamaparaprakārāsamvedanāt ।

<h2 id='009,v'>009,v <small><small></small></small></h2>

	niyojyadharmibhāvo hi tasyānuṣṭheyatā kutaḥ ।
	siddho'pi yadyanuṣṭheyo nānuṣṭhāviratirbhavet ॥ 39 ॥ (PVA)

<h2 id='009,vi'>009,vi <small><small>(<a href='docExplore?doc_id=PVA_009,vi'>PVA_009,vi</a>)</small></small></h2>

na khalu pariniṣpannamanuṣṭhātuṃ śakyam 〈।〉 anuṣṭhānaṃ hi tatra kriyāviśeṣaḥ । svarūpajananamvā । kriyāviśeṣastāvadanarthaka eva । pariniṣpannasya kriyā kimarthakāriṇī । svarūpaniṣpādanantu pariniṣpannasyeti vyāhataṃ । na ca pariniṣpannasyāparamapariniṣpannamāste । apariniṣpannasya pariniṣpannapadārthasvabhāvatvāyogāt । yo hi yadrūpatayopalabhyate sa tatsvabhāvaḥ 〈।〉 na cāniṣpannamupalabdhuṃ śakyaṃ । paścādupalabhyata iti cet । tadayuktaṃ yataḥ ।

<h2 id='009,vii'>009,vii <small><small>(<a href='docExplore?doc_id=PVA_009,vii_009,xi'>PVA_009,vii_009,xi</a>)</small></small></h2>

	tatsvabhāvatayā paścādupalabdhuṃ na śakyate ।
	vartamānasvarūpasya grahaṇedhyakṣavṛttitaḥ ॥ 40 ॥ (PVA)

<h2 id='009,viii'>009,viii <small><small></small></small></h2>

na khalu varttamānarūpopagrahapravṛttamadhyakṣaṃ pūrvāpararūpamīkṣituṃ kṣamate । tasmāt —

<h2 id='009,ix'>009,ix <small><small></small></small></h2>

	na pūrvamekatāvṛttirna paścādakṣajanmanaḥ ।
	jñānasyākṣānusaraṇādadhyakṣamiti mīyate ॥ 41 ॥ (PVA)

<h2 id='009,x'>009,x <small><small></small></small></h2>

tasmānniyojyapuruṣadharme niyoge na śabdārthatā ।

<h2 id='009,xi'>009,xi <small><small></small></small></h2>

viṣayadharmatāyāmapi viṣayasyāpariniṣpatteḥ svarūpābhāvāt kathaṃ śabdādasau pratyetuṃ śakyaḥ । na hyavidyamānaṃ śaśaviṣāṇādikaṃ tathā dṛśyate'nuṣṭhānaviṣayatvena । kenacid rūpeṇa vidyamānaṃ kenacid rūpeṇa neti cet । tadasat ।

<h2 id='009,xii'>009,xii <small><small>(<a href='docExplore?doc_id=PVA_009,xii'>PVA_009,xii</a>)</small></small></h2>

	yenāsau vidyate bhāvastenānuṣṭhīyate na saḥ ।
	vidyate yena naivāsau na tenāpi pratīyate ॥ 42 ॥ (PVA)
	pratīyamānatā tasya siddhānuṣṭheyatā na cet ।
	tadeva tasya svaṃ rūpaṃ na niyogo'nyathā bhavet ॥ 43 ॥ (PVA)
	pratīyamānatāmātraṃ sāmānyaṃ sarvavastunaḥ ।
	anuṣṭheyatayaivāsya niyogatvamananyathā ॥ 44 ॥ (PVA)
	yadyanuṣṭheyatā tatra pratibhāti na cāparā ।
	anuṣṭhānaṃ bhavet tatra na tu sāmānyavedane ॥ 45 ॥ (PVA)
	sāmānyavedane tatra nānuṣṭheyārthavedanaṃ ।
	vākyasya na bhavedartho niyogastatpravādināṃ ॥ 46 ॥ (PVA)

<h2 id='009,xvii'>009,xvii <small><small>(<a href='docExplore?doc_id=PVA_009,xvii_009,xviii'>PVA_009,xvii_009,xviii</a>)</small></small></h2>

nanu yāgādiviṣaye niyuktohamiti pratīyate । iyameva ca niyogasya pratītiḥ śābdād yā niyuktohamatrāneneti pratītiḥ । tatra niyoktā śabde puruṣaḥ vede pramāṇābhāvāt । niyojyaḥ puruṣo yāgo viṣayaḥ sakalamidaṃ pratīyate । tatra pratītirbhāva eva kathaṃ pratīyata iti koyaṃ paryyanuyogaḥ ।

<h2 id='009,xviii'>009,xviii <small><small></small></small></h2>

tadasat ।

<h2 id='009,xix'>009,xix <small><small>(<a href='docExplore?doc_id=PVA_009,xix'>PVA_009,xix</a>)</small></small></h2>

	pratīyamānena vinā kasya tatra svarūpavit ।
	vedyate yatsvarūpeṇa tasya tadvedanaṃ mataṃ ॥ 47 ॥ (PVA)
<010>
	na ca svarūpasyābhāve svarūpasyāsti vedanaṃ ।
	upalambho yataḥ sattā sāsti nāsti nu sā kathaṃ ॥ 48 ॥ (PVA)
	na ca pratītimātreṇa vastvastīti pratīyate ।
	parasparaviruddhārthā nāgameṣu bhavedasau ॥ 49 ॥ (PVA)
	vedādeva pratītiśceddhetudoṣāmalīmasāt ।
	na lokānanusāreṇa vedād buddherasambhavāt ॥ 50 ॥ (PVA)
	yāgāderupalabdhatvālloke śabdārthasambhavāt ।
	pṛrvadṛṣṭānusāreṇa pratītirnārthasādhikā ॥ 51 ॥ (PVA)
	"kāmaśokabhayonmādadoṣopaplutacetasāṃ ।
	buddhiḥ pūrvānusāreṇa na dṛṣṭeṣṭasya sādhikā ॥ 52 ॥ (PVA)"
	loke ca dṛśyate vākyapadārthopaplavaḥ kvacit ।
	vede tadanusāreṇopaplavaḥ kimasambhavī ॥ 53 ॥ (PVA)
	na tatrāśayadoṣosti kasyacinmūḍhatādikaḥ ।
	tatrāpyapratipattiḥ kinna doṣaḥ kasyacinmataḥ ॥ 54 ॥ (PVA)
	lokekṣāśayadoṣeṇa vastusambandhahānitaḥ ।
	na pramāṇatvameṣā ca na na vede 'pi kiṃ pramā ॥ 55 ॥ (PVA)
	loke vākyapadārthānāṃ viplavasyopalabdhitaḥ ।
	vede ta eva cecchabdāḥ kinna viplavasambhavaḥ ॥ 56 ॥ (PVA)

<h2 id='010,x'>010,x <small><small>(<a href='docExplore?doc_id=PVA_010,x'>PVA_010,x</a>)</small></small></h2>

nanu yadi vedaḥ sattyārtho na bhavati svatastadā loke yāgādipadārthasya svayamapravṛtteḥ । kathaṃ yāgādikriyā vṛttyanupalambhaḥ । na hi svayaṃ vyutpādayitumidaṃ śakyaṃ । tato'visamvādabhāgyarthapratipādanāt pramāṇaṃ vedaḥ । etat sarvāgameṣu samānaṃ । na hi pratiniyatāgamārthāvāntaravibhāgāḥ sarvāgameṣvapi samupalabdhāḥ svayamutprepekṣya vidhātuṃ śakyāḥ puruṣamātreṇa । athavā sā kimaśabdaliṅgaṃ svayaṃ kathañcidanusmarato na bhavati buddhiryathā tathā kriyā parikalpyate ॥

<h2 id='010,xi'>010,xi <small><small>(<a href='docExplore?doc_id=PVA_010,xi_010,xiv'>PVA_010,xi_010,xiv</a>)</small></small></h2>

	sarvāgamasamānatvād yāgādyarthakriyātmanaḥ ।
	na sarvaiḥ karaṇantasya tulyaṃ vede pi kinna tat ॥ 57 ॥ (PVA)
	na cedādṛtatā śiṣṭairiṃtyanyonyasamāśrayaḥ ।
	vedārthācaraṇācchiṣṭāstadācārācca sa pramā ॥ 58 ॥ (PVA)

<h2 id='010,xiii'>010,xiii <small><small></small></small></h2>

kiñca ।

<h2 id='010,xiv'>010,xiv <small><small></small></small></h2>

	dvijātayo 'pi jāyante āgamāntarasaṅgitaḥ ।
	na bhavatyeva cet teṣāṃ na pāpe ramate matiḥ ॥ 59 ॥ (PVA)
	pāpetaravyavastheyamāyātā mānataḥ kutaḥ ।
	pāpātmatā 〈'〉 dvijatvena pāpatvādadvijātmatā ॥ 60 ॥ (PVA)
	kiṃca dvijātitā nāma jātigotrakriyāditaḥ ।
	śakyā jñātuṃ vivekānna dvijānāṃ śiṣṭatā kutaḥ ॥ 61 ॥ (PVA)

<h2 id='010,xvii'>010,xvii <small><small>(<a href='docExplore?doc_id=PVA_010,xvii'>PVA_010,xvii</a>)</small></small></h2>

na khalu dvijādibhāvaḥ pramāṇagocaracārī । sa hi jātiyogalakṣaṇo gotralakṣaṇaḥ kriyāsāmarthyātiśayayogo vā bhavet । na tāvad gotvādijātimiva tajjātimākāraviśeṣādeva kecidavadhārayitumīśate । ākṛtisaṅkarasya darśanāt । śūdrādyabhimatānāmapi saivākṛtirupalabhyate । na khalu vāhuleyādyākṛtaya iva kauṇḍinyādīnāmapi vijātīyābhimatavyaktivilakṣaṇā vyaktaya upalabhyante । ata eva vyaktisaṅkareṇa sandehaviṣayatvādupadeśasahitaṃ pratyakṣaṃ pramāṇaṃ ।

<h2 id='010,xviii'>010,xviii <small><small>(<a href='docExplore?doc_id=PVA_010,xviii_011,i'>PVA_010,xviii_011,i</a>)</small></small></h2>

	paropadeśaprāmāṇyaṃ pratyakṣārthe na yuktimat ।
	upadeśo hi lokānāmanyathāpi pravarttate ॥ 62 ॥ (PVA)

<h2 id='010,xix'>010,xix <small><small></small></small></h2>

yadi khalu bāhmaṇatvādijātiḥ pratyakṣeṇekṣyate । paropadeśasya vyarthatā । nahi pratyakṣārthe paropadeśo garīyān । tathā cenna paropadeśataḥ sandehaḥ syāt । ata eva pratyakṣaṃ sahāyamapekṣate ।

<h2 id='010,xx'>010,xx <small><small></small></small></h2>

	upadeśaṃ vinādhyakṣaṃ yadyarthasya prasādhakaṃ ।
	tadopadeśasattyatvaṃ vidhātuṃ nānyathā kṣamaṃ ॥ 63 ॥ (PVA)

<h2 id='010,xxi'>010,xxi <small><small></small></small></h2>

yadā tu punaḥ 〈pratyakṣaṃ〉 kevalamasamarthamupadeśaśca tadā dvayamasamarthaṃ puthak sahitamapi tādṛśameveti । na jātigrahaṇe sāmarthyaṃmāsādayet । sāmagryāḥ sāmarthyamiti cet । nāstyetat ।

<011>

<h2 id='011,i'>011,i <small><small></small></small></h2>

	kāryadarśanataḥ sarvā sāmagrīyaṃ pratīyate ।
	aṃkurādivadatrāpi na kāryaṃ kiñcidīkṣyate ॥ 64 ॥ (PVA)

<h2 id='011,ii'>011,ii <small><small>(<a href='docExplore?doc_id=PVA_011,ii'>PVA_011,ii</a>)</small></small></h2>

na hi ghaṭapaṭasāmagrī śālyaṅkare'nyatra vā bhavati । anvayavyatirekābhyāṃ hi jalādīnāmeva tattvopalabdheḥ । na cātra tathā kāryaṃ jātiniścayalakṣaṇamupalabhyate । kāñcanādyupadeśasya hi yadā sattyatāśaṅkā tadā pratyakṣadarśanādasau nivarttate । naivaṃ jātyupadeśasyāsattyatā śaṅkā tadā pratyakṣadarśanādasau nivartate । naivaṃ jātyupadeśasyāsattyatā śaṅkāyāṃ pratyakṣāt sattyatā jātisvarūpagrahaṇākārāt । suvarṇṇādau hi rūpaviśeṣasadbhāvādevaṃ bhūtameva suvarṇṇa bhavatīti vyavahārasya parisamāpterdṛṣṭasya na kācit kṣatiḥ । atra tu punarevaṃvidhameva brāhmaṇyamiti na pādaprasāraṇamātraṃ trāṇaṃ । pāramārthikaparalokavyavahārasya vāñchitatvāt । eka vākyatayā hi suvarṇṇaṃ sattyaṃ bhavati na tu brāhmaṇyaṃ । kiñca । tacchaṅkāyāṃ gotropadeśāntarādinirūpaṇameva kriyate । nānya upāyaḥ ।

<h2 id='011,iii'>011,iii <small><small>(<a href='docExplore?doc_id=PVA_011,iii_011,vii'>PVA_011,iii_011,vii</a>)</small></small></h2>

athādhyayanādinā kriyāviśeṣaṇaṃ jñāyate nopadeśamātrāt । tadapyasat ।

<h2 id='011,iv'>011,iv <small><small></small></small></h2>

	dvijātitve kriyā sādhyā na kriyāto dvijātitā ।
	saṃskārā api naiva syurjāti-niścaya-varjitā ॥ 65 ॥ (PVA)

<h2 id='011,vi'>011,vi <small><small></small></small></h2>

jātivarjitasya hi na svādhyāyādhyayanasaṃskārādayo dvijātitvādikamādadhati । sarvasya tathā dvijatvaprasaṅgāt । api ca ।

<h2 id='011,vii'>011,vii <small><small></small></small></h2>

	yadi pratyakṣato jātirna pratīyate kevalāt ।
	vacanādapi naivāsyāḥ pratītiraviraudhinī ॥ 66 ॥ (PVA)

<h2 id='011,viii'>011,viii <small><small>(<a href='docExplore?doc_id=PVA_011,viii_011,ix'>PVA_011,viii_011,ix</a>)</small></small></h2>

prathamaṃ hi pravarttamānamadhyakṣaṃ na tāvad dvijatvādivivekamupakalpayitumalaṃ tataḥ paramupadeśo'pekṣyate । yadi pratyakṣato na pratīyād vacanādapi naiva pratyeṣyati । tadapi hi vacanamupalambhameva khyāpayati । na khalu puruṣavacanaparijñānapravarttitaṃ niścayamupajanayati । puruṣo paryanuyuktaḥ kathambhavatedamajñāyīti gotrasaṃskārādikameva parijñānaviṣayatayopadiśati । na jātyupalambhaṃ kathayati । saiva jātiriti ceduktamatrottaraṃ 〈।〉 dvijātitve kriyā na tu tadeva dvijātitvaṃ ।

<h2 id='011,ix'>011,ix <small><small></small></small></h2>

atha gotralakṣaṇā jātiḥ । tathā ca 〈।〉 brahmaṇo'pattyaṃ brāhmaṇa iti hi vyapadiśanti ।

<h2 id='011,x'>011,x <small><small>(<a href='docExplore?doc_id=PVA_011,x^1'>PVA_011,x^1</a>)</small></small></h2>

	brahmaṇo'pattyatāmātrāt brāhmaṇyati prasajyate ।
	na kaścidabrāhmatanorutpannaḥ kvacidiṣyate ॥ 67 ॥ (PVA)
	antarā jātibhadaścennirnimittaḥ kathambhavet ।
	antarāle kriyābhedād gotreṇārtho na kasyacit ॥ 68 ॥ (PVA)
	atha dvijādigotrāṇāmanādirbheda iṣyate ।
	jñāyatāṃ sa kathannāma pramāṇasyāpravṛttitaḥ ॥ 69 ॥ (PVA)
	kriyā tadaparijñānādakriyaiva prasajyate ।
	avicchedaśca gotrasya pratyetuṃ śakyate na ca ॥ 70 ॥ (PVA)
	avicchedo na niyataḥ kasyacid gotrabhāvinaḥ ।
	sūtamāgadhacaṇḍālāḥ kathaṃ sambhavinonyathā ॥ 71 ॥ (PVA)
	jñāyanta eva te tajjñairiti cenniyamo na hi ।
	anādigotrapaddhatyāmasyānna skhalanaṃ striyā ॥ 72 ॥ (PVA)
	iti jñātaṃ kathaṃ nāma kāmārttā hi sadā striyaḥ ।
	brāhmaṇatve sthite pūrvaṃ tadgotratvasya sambhavaḥ ॥ 73 ॥ (PVA)
	tadāsthiteḥ kathaṅgotraṃ seyamandhaparamparā ।
	atha śaktiviśeṣeṇa yoge brāhmaṇyamiṣyate ॥ 74 ॥ (PVA)
	idānīndṛśyate naiva śakteratiśayaḥ kvacit ।
	śrūyate pūrvakālaścet sarvatreti vṛthā vacaḥ ॥ 75 ॥ (PVA)
	sarvāgamaprasiddhānāṃ śakteratiśayo mahān ।
	yogināṃ gīyate pūrvasiddhānāmavigānataḥ ॥ 76 ॥ (PVA)

<012>

<h2 id='012,i'>012,i <small><small>(<a href='docExplore?doc_id=PVA_012,i_012,vi'>PVA_012,i_012,vi</a>)</small></small></h2>

tasmānna śaktiviśeṣayogo dvijātitvaṃ yuktaṃ ।

<h2 id='012,ii'>012,ii <small><small></small></small></h2>

	na ca vedavacaḥ kiñcid dvijātitvādi pra <?>sādhakaṃ ।
	vyakteḥ sāmānyavacanamanuktasamameva tat ॥ 77 ॥ (PVA)

<h2 id='012,iv'>012,iv <small><small></small></small></h2>

nahi vedo devadattādīnāṃ brāhmaṇatvamupadiśati । sarvadā'vidyamānatvāt । vedasya ca sarvadā bhāvāt । arthasyābhāvakāle vedopadeśaḥ kathaṃ sārthakaḥ । yadā bhaviṣyati tadā tathaiti cet ।

<h2 id='012,v'>012,v <small><small></small></small></h2>

	anarthakaḥ kathaṃ vedaḥ paścādarthena saṅgataḥ ।
	udāsīnasvarūpasya tatra vyāpṛtatā kathaṃ ॥ 78 ॥ (PVA)

<h2 id='012,vi'>012,vi <small><small></small></small></h2>

na khalu svabhāvābhāvayo rvedasya viśeṣa upalabhyate । tatsvabhāvatve ca sarvadā kathamayaṃ vibhāgaṃ pratīyāt ।

<h2 id='012,vii'>012,vii <small><small>(<a href='docExplore?doc_id=PVA_012,vii'>PVA_012,vii</a>)</small></small></h2>

tasmānnedaṃ brāhmaṇatvādikaṃ pratyakṣādupadeśādubhayād vedāda vā pratīyate । tadapratīyamānaṃ kathamupayogīti kintena karttavyaṃ । tataḥ saṃvyavahāramātraprasiddhaṃ brāhmaṇyaṃ । tato brāhmaṇā api bedānnārthakriyākramakṛta iti kathaṃ vyavahārasaṃvādo vedāt । kasyacittu vyavahāro vedaviparyyayādapīti na vedāvedayorviśeṣaḥ । tasmānnāparīkṣitād vedanniyogamātrādeva pravarttanaṃ yuktaṃ । tato'pravarttakatvādaprāmāṇyaṃ ।

<h2 id='012,viii'>012,viii <small><small>(<a href='docExplore?doc_id=PVA_012,viii_012,xiv'>PVA_012,viii_012,xiv</a>)</small></small></h2>

atha niyoktṛdharmatā niyogasya । tadayuktaṃ ।

<h2 id='012,ix'>012,ix <small><small></small></small></h2>

	niyoktuḥsiddharūpatvānniyogasyāpi siddhatā ।
	sampādyo na niyogaḥ syāt siddhaṃ sampādyatāṃ kathaṃ ॥ 79 ॥ (PVA)

<h2 id='012,x'>012,x <small><small></small></small></h2>

na khalu siddhamaparanirapekṣaṃ kathañcit sampādayituṃ śakyaṃ । tathā cedanuparatireva sampadanāyā iti vyarthatā pramāṇasya ।

<h2 id='012,xi'>012,xi <small><small></small></small></h2>

atha niyojakadharmatve 'pi niyojyaviṣayāpekṣayā niyogastathātvaṃ pratilabhate । niyojyarahitaḥ kaśicanna niyogaḥ pratīyate । tathā niyogaviṣayamvinā nāsti niyogatā । tathāhi 〈।〉

<h2 id='012,xii'>012,xii <small><small></small></small></h2>

niyuktohamanenātra viṣaya 〈ye niyoga〉 iti pratītiḥ ।

<h2 id='012,xiii'>012,xiii <small><small></small></small></h2>

yataḥ 〈।〉

<h2 id='012,xiv'>012,xiv <small><small></small></small></h2>

	niyogaḥ preraṇārūpo vinā na viṣayaṃ kvacit ।
	niyojyo 'pi niyojyatvamātmanaḥ so'vagacchati ॥ 80 ॥ (PVA)

<h2 id='012,xvi'>012,xvi <small><small>(<a href='docExplore?doc_id=PVA_012,xvi'>PVA_012,xvi</a>)</small></small></h2>

sa ca tathābhūto niyogaḥ sādhya eva । na khalu svāvyāpārasādhanaṃ vinā niyogaḥ sādhita iti bhavati । evantarhi dhātvartha niyogabhāvanānāṃ parasparasambandho niyogaḥ । sa ca pratītikāle nāsti । tat kathaṃ niyoge vākyārthe nirālambanatā na bhavet । na ca niyogaḥ parasparasāpekṣadhātvarthādivyatirekeṇāpara upalabhyate । sambandhaśca hetuphalabhāvena vyavasthitānāṃ kramabhāvināṃ na pratibhāsagocaraḥ svarūpapratibhāsasya vidyamānaviṣayatvāt । pararūpapratibhāsasya cātatpratibhāsatvāt । na khalvanyadanyarūpeṇa pratibhāsate । tathā ca nirālambane kānyāpohaviṣayā śrutiḥ । tathā hi । kuru yāgādikamiti । yāgakartṛkatvamātmanaḥ pratītiviṣayaprāptaṃ manyamā ca pratītikāle tadasti । na ca

<013>

<h2 id='013,i'>013,i <small><small>(<a href='docExplore?doc_id=PVA_013,i'>PVA_013,i</a>)</small></small></h2>

śabdāt prāgapratipannaṃ pratyetuṃ śakyaṃ । yena hi prāg yāgādikriyāviṣṭo paraḥ pratipannaḥ sa evātmanaḥ parasya vā tathābhāvamavagacchati nānyaḥ । pūrvānusāreṇa ceyaṃ pratītiranyāpohaviṣayatāmātmano nātikrāmati । na ca pratyakṣataḥ kartṛtvamapi pūrva pratipannaṃ । paurvāparyye pratyakṣasyāvṛtteḥ । sāṃvyavahārikapratyakṣāpekṣayā tu pratītirityucyate । sarvathā pūrvapratītyanusaraṇādātmanaḥ karttṛtvapratītiḥ ।

<h2 id='013,ii'>013,ii <small><small>(<a href='docExplore?doc_id=PVA_013,ii_013,vi'>PVA_013,ii_013,vi</a>)</small></small></h2>

athāpi na karttṛtvenāsau preryate kintvadhikāritvenaiva 〈।〉 na hyakurvan karttā bhavati । adhikāritvantu yogyatayā । tadapyasat ।

<h2 id='013,iii'>013,iii <small><small></small></small></h2>

	yogyatāviṣaye kvāpi vinā na viṣayeṇa sā ।
	viṣayātyakṣatāyāñca pratītā yogyatā kathaṃ ॥ 81 ॥ (PVA)

<h2 id='013,iv'>013,iv <small><small></small></small></h2>

na khalu yogyatāviṣayaṃ svavyāpāramajānānastadviṣayaviśiṣṭāṃ yogyatāṃ svarūpato'vagacchati । tataḥ karttṛtvavadatrāpi doṣa eva ।

<h2 id='013,v'>013,v <small><small></small></small></h2>

	vicāragocarātīto vacāracaritaiḥ kathaṃ ।
	niyoga iṣyate vākyasyārtha ācāryamuṣṭitaḥ ॥ 82 ॥ (PVA)

<h2 id='013,vi'>013,vi <small><small></small></small></h2>

na khalu vicāryamāṇo niyogaḥ kaścidasti । yathā kalpanamayogāt ।

<h2 id='013,vii'>013,vii <small><small>(<a href='docExplore?doc_id=PVA_013,vii'>PVA_013,vii</a>)</small></small></h2>

	śuddhakāryasya kiṃ rūpaniyogaḥ kīrttitaḥ paraiḥ ।
	kevalā preraṇā kāryasaṅganātha viparyayaḥ ॥ 83 ॥ (PVA)
	prādhānyāt kāryarūpatvaṃ niyogasya kimiṣyate ।
	kiṃ vā prerakatā tasya prādhānyāducyate paraiḥ ॥ 84 ॥ (PVA)
	kāryasya preraṇāyāśca sambandhe kinniyogatā ।
	niyogaḥ samudāyotha yadvā tadubhayāt paraḥ ॥ 85 ॥ (PVA)
	yantrārūḍhastathābhīṣṭo bhogyarūpo thavā sa kiṃ ।
	puruṣo vā niyogaḥsyāditi pakṣāḥ paraiḥ kṛtāḥ ॥ 86 ॥ (PVA)

<h2 id='013,xi'>013,xi <small><small>(<a href='docExplore?doc_id=PVA_013,xi_013,xii'>PVA_013,xi_013,xii</a>)</small></small></h2>

(1) śuddhakāryaniyogavādināṃ mataṃ ।

<h2 id='013,xii'>013,xii <small><small></small></small></h2>

	pratyayārthoṃ niyogaśca yataḥ śuddhaḥ pratīyate ।
	kāryarūpaśca tenātra śuddhaṃ kāryamasau mataḥ ॥ 87 ॥ (PVA)
	viśeṣaṇantu yattasya kiṃcidanyat pratīyate ।
	pratyayārtho na tad yuktaṃ dhātvarthaḥ svarggakāmavat ॥ 88 ॥ (PVA)
	prerakatvantu yat tasya viśeṣaṇamiheṣyate ।
	tasyāpratyayavācyatvāc chabde kāryaniyogatā ॥ 89 ॥ (PVA)

<h2 id='013,xv'>013,xv <small><small>(<a href='docExplore?doc_id=PVA_013,xv_013,xix'>PVA_013,xv_013,xix</a>)</small></small></h2>

(2) śuddhapreraṇāniyogavādaḥ ।

<h2 id='013,xvi'>013,xvi <small><small></small></small></h2>

	preraṇaiva niyogetra śuddhā sarvatra gamyate ।
	nāprerito yataḥ kaścinniyuktaṃ svamprabudhyate ॥ 90 ॥ (PVA)

<h2 id='013,xvii'>013,xvii <small><small></small></small></h2>

(3) preraṇāsaṅgatakāryaniyogapakṣaḥ ।

<h2 id='013,xviii'>013,xviii <small><small></small></small></h2>

	mamedaṃ kāryamityevaṃ jñātaṃ pūrvaṃ yadā bhavet ।
	svasiddhau prerakantat syādanyathā tanna sidhyati ॥ 91 ॥ (PVA)

<h2 id='013,xix'>013,xix <small><small></small></small></h2>

(4) kāryasaṅgatapreraṇāvādinaḥ prāhuḥ ।

<h2 id='013,xx'>013,xx <small><small>(<a href='docExplore?doc_id=PVA_013,xx_013,xxiii'>PVA_013,xx_013,xxiii</a>)</small></small></h2>

	preryate puruṣo naiva kāryeṇeha vinā kvacit ।
	tataśca preraṇā proktā niyogaḥ kāryasaṅgatā ॥ 92 ॥ (PVA)

<h2 id='013,xxi'>013,xxi <small><small></small></small></h2>

(5) kāryasyaivopacārataḥ pravartakatvavādinaḥ prāhuḥ ।

<h2 id='013,xxii'>013,xxii <small><small></small></small></h2>

	preraṇāviṣayaḥ kāryaṃ na tu tat prerakaṃ svataḥ ।
	vyāpārastu pramāṇasya prameya upacaryate ॥ 93 ॥ (PVA)

<h2 id='013,xxiii'>013,xxiii <small><small></small></small></h2>

(6) sambandha evobhayorniyoga ityapare ।

<h2 id='013,xxiv'>013,xxiv <small><small>(<a href='docExplore?doc_id=PVA_013,xxiv_014,vi'>PVA_013,xxiv_014,vi</a>)</small></small></h2>

	preraṇā hi vinā kārya prerikā naiva kasyacit ।
	kāryaṃ vā preraṇā yogo niyogastena sammataḥ ॥ 94 ॥ (PVA)

<h2 id='013,xxv'>013,xxv <small><small></small></small></h2>

(7) samudāyavāde 'pyayamabhiprāyaḥ ।

<014>

<h2 id='014,i'>014,i <small><small></small></small></h2>

	parasparāvinābhūtaṃ dvayametat pratīyate ।
	niyogaḥ samudāyo'smāt kāryapreraṇayoryataḥ ॥ 95 ॥ (PVA)

<h2 id='014,ii'>014,ii <small><small></small></small></h2>

(8) apare punarāhuḥ । ubhayasvabhāvanirmukto vākyārthaḥ ।

<h2 id='014,iii'>014,iii <small><small></small></small></h2>

	siddhamekaṃ yato brahmagatamāmnāyataḥ sadā ।
	siddhatvena na tat kāryaṃ prerakaṃ kuta eva tat ॥ 96 ॥ (PVA)

<h2 id='014,iv'>014,iv <small><small></small></small></h2>

(9) yantrārūḍhaniyogavādināṃ mataṃ ।

<h2 id='014,v'>014,v <small><small></small></small></h2>

	kāmī yatraiva yaḥ kaścinniyoge sati tatra sa ।
	viṣayārūḍhamātmānaṃ manyamānaḥ pravartate ॥ 97 ॥ (PVA)

<h2 id='014,vi'>014,vi <small><small></small></small></h2>

(10) bhogyarūpaniyogavādināṃ pravādaḥ ।

<h2 id='014,vii'>014,vii <small><small>(<a href='docExplore?doc_id=PVA_014,vii'>PVA_014,vii</a>)</small></small></h2>

	mamedaṃ bhogyamityevaṃ bhogyarūpaṃ pratīyate ।
	mamatvena ca vijñānaṃ bhoktaryeva vyavasthitaṃ ॥ 98 ॥ (PVA)
	svāmitvenābhimāno hi bhoktaryatra bhavedayaṃ ।
	bhogyantadeva vijñeyaṃ tadeva svaṃ nirūpyate ॥ 99 ॥ (PVA)
	sādhyarūpatayā yena mamedamiti gamyate ।
	tatprasādhyena rūpeṇa bhogyaṃ svaṃ vyapadiśyate ॥ 100 ॥ (PVA)
	siddharūpaṃ hi yad bhogyaṃ na niyogaḥ sa tāvatā ।
	sādhyatveneha bhogyasya prerakatvānniyogatā ॥ 101 ॥ (PVA)

<h2 id='014,xi'>014,xi <small><small>(<a href='docExplore?doc_id=PVA_014,xi_014,xvii'>PVA_014,xi_014,xvii</a>)</small></small></h2>

(11) puruṣaniyogavādiniḥ ।

<h2 id='014,xii'>014,xii <small><small></small></small></h2>

	mamedaṃ kāryamityevaṃ manyate puruṣaḥ sadā ।
	puṃsaḥ kāryaviśiṣṭatvaṃ niyogosya ca vācyatā ॥ 102 ॥ (PVA)
	kāryaṃsya siddhau jātāyāṃ tadyuktaḥpuruṣastadā ।
	bhavet sādhita ityevaṃ pumān vākyārtha ucyate ॥ 103 ॥ (PVA)

<h2 id='014,xiv'>014,xiv <small><small></small></small></h2>

sarvatra ca vākyārthe'ṣṭa prakāro bhedaḥ ।

<h2 id='014,xv'>014,xv <small><small></small></small></h2>

	pramāṇaṃ kinniyogaḥ syāt prameyamathavā punaḥ ।
	ubhayena vihīno vā dvayarūpothavā punaḥ ॥ 104 ॥ (PVA)
	śabdavyāpārarūpo vā vyāpāraḥ puruṣasya vā ।
	dvayavyāpārarūpo vā dvayāvyāpāra eva vā ॥ 105 ॥ (PVA)

<h2 id='014,xvii'>014,xvii <small><small></small></small></h2>

atrocyate । sarvametadasaṅgataṃ 〈।〉 yataḥ ।

<h2 id='014,xviii'>014,xviii <small><small>(<a href='docExplore?doc_id=PVA_014,xviii'>PVA_014,xviii</a>)</small></small></h2>

	preraṇārahitaṃ kāryaṃ niyojyena vivarjitaṃ ।
	niyogo naiva kasyāpi niyoga iti kīrtyate ॥ 106 ॥ (PVA)
	vṛttirniyogaśabdasya śuddhe kārye yadā matā ।
	saṃjñā mātrānniyogatvaṃ bhavat kena nivāryate ॥ 107 ॥ (PVA)
	yaktastu puruṣaḥ kārye tatra naiva pratīyate ।
	niyogaḥ sa kathannāma siddhātītādibodhavat ॥ 108 ॥ (PVA)
	niyojakasya dharmmoyaṃ niyogo lokasammataḥ ।
	tadeva kāryamiti cet siddhatvānnāsya sādhyatā ॥ 109 ॥ (PVA)
	sādhyatvena niyogoyamiti ceda vyapadiśyate ।
	viṣaye tasya tattvena upacārāt prakīrttanaṃ ॥ 110 ॥ (PVA)
	asiddhasya ca tasyāstu kathaṃ prerakarūpatā ।
	sādhyatvenāvabodhosya prerakatvaṃ yadīṣyate ॥ 111 ॥ (PVA)
	aprasiddhasya sādhyatvaṃ bodhaḥ siddhātmakasya ca ।
	parasparavirūddhatvamekasya kathamiṣyate ॥ 112 ॥ (PVA)
	sādhyarūpatayātasya pratītiḥ prerikā yadi ।
	niyogatvaṃ pratīteḥ syānna niyogasya tattvataḥ ॥ 113 ॥ (PVA)

<h2 id='014,xxvi'>014,xxvi <small><small>(<a href='docExplore?doc_id=PVA_014,xxvi_014,xxvii'>PVA_014,xxvi_014,xxvii</a>)</small></small></h2>

tathā 〈।〉

<h2 id='014,xxvii'>014,xxvii <small><small></small></small></h2>

	niyogo yadi vākyārthaḥ pramāṇaṃ kiṃ bhaviṣyati ।
	mānarūpo niyogaścet prameyaṃ kiṃ punarbhavete ॥ 114 ॥ (PVA)
	niyogaḥ puruṣasyeṣṭo vyāpārastattvato yadi ।
	vyāpāraḥ puruṣasyāsau bhāvanaivānyavā 〈i〉cakā ॥ 115 ॥ (PVA)
	vākyavyāpārapakṣe tu bhavet sā śabdabhāvana ।
	śabdātmabhāvanāmāhuranyāmeva liṅādayaḥ ॥ 116 ॥ (PVA)
	śabdādeva tvasau jātāḥ puruṣaḥ kiṃ pravartate ।
	śabdena preritono cet svavyāpāre pravarttate ॥ 117 ॥ (PVA)
	śabdenācoditatve'sya kathamastu pravarttanaṃ ।
	śabdena codane tasya nirālambanatā dhiyaḥ ॥ 118 ॥ (PVA)

<015>

<h2 id='015,i'>015,i <small><small>(<a href='docExplore?doc_id=PVA_015,i_015,v'>PVA_015,i_015,v</a>)</small></small></h2>

evaṃ yantrāruḍhādayo 'pi vākyārthā vācyadoṣāḥ । yataḥ ।

<h2 id='015,ii'>015,ii <small><small></small></small></h2>

	yantrārūḍhatayā bhogyabhoktro〈ḥ〉 sambandha ucyate ।
	na sambandho'sti bhogyatmārūḍhaśca na narastadā ॥ 119 ॥ (PVA)
	pratītikāle sarvasya sādhyatvenāsvarūpatā ।
	tadeva tasya rūpañcenna sādhyatvasya hānitaḥ ॥ 120 ॥ (PVA)

<h2 id='015,v'>015,v <small><small></small></small></h2>

evaṃ niyogaḥ pratyākhyātaḥ ।

<h1 id='1.1.1.1.3'>1.1.1.1.3</h1>

<(3) bhāvanā-pratyakhyānam—>

<h2 id='015,vi'>015,vi <small><small>(<a href='docExplore?doc_id=PVA_015,vi_015,viii'>PVA_015,vi_015,viii</a>)</small></small></h2>

bhāvanedānīṃ vicāryate । bhāvanā hi dvidhā । śabdabhāvanā arthabhāvanā ca । yadāha 〈।〉

<h2 id='015,vii'>015,vii <small><small></small></small></h2>

	śabdātmabhāvanā māhuranyāmeva liṅādayaḥ ।
	ityantvanyaiva sarvārthā sarvākhyā teṣu vidyate ॥ 121 ॥ (PVA)

<h2 id='015,viii'>015,viii <small><small></small></small></h2>

śabdabhāvanā śabdavyāpāraḥ । śabdena hi puruṣavyāpāro bhāvyate । puruṣavyāpāreṇa dhātvartho dhātvarthena ca phalaṃ ।

<h2 id='015,ix'>015,ix <small><small>(<a href='docExplore?doc_id=PVA_015,ix_015,xii'>PVA_015,ix_015,xii</a>)</small></small></h2>

idaṃ cāyuktaṃ 〈।〉 śabdavyāpāro hi 〈na〉 śabdavācyaḥ । taṃ prati kārakaḥ śabdo na vācakaḥ । apratipādakaḥ 〈।〉 tathā hi 〈।〉

<h2 id='015,x'>015,x <small><small></small></small></h2>

	śabdāduccaritādātmā niyukto gamyate naraiḥ ।
	bhāvanātaḥ paraḥ ko vā niyogaḥ parikalpyatāṃ ॥ 122 ॥ (PVA)

<h2 id='015,xi'>015,xi <small><small></small></small></h2>

śabdabhāvanaiva khalu niyoga iti śabdāntareṇocyate ।

<h2 id='015,xii'>015,xii <small><small></small></small></h2>

tadasat । yadi śabdavyāpāraḥ kathamagṛhītasaṅketo nāvagacchati । svabhāvato hi niyojakatve na śa<?>〈 saṃ〉 ṅketagrahaṇamupayogi । saiva sāmagrī cet । nanu sāmagrī yadi preraṇe bhāvanāyāṃ vā vyāpriyate 〈। a〉 yuktametat । yāvatā 〈।〉

<h2 id='015,xiii'>015,xiii <small><small>(<a href='docExplore?doc_id=PVA_015,xiii_015,xv'>PVA_015,xiii_015,xv</a>)</small></small></h2>

	śa<?>〈saṃ〉 ṅketagrahasāmagrī vyāpṛtā 〈'〉 rthasya vedane ।
	arthapratītau puruṣaḥ svayameva pravarttate ॥ 123 ॥ (PVA)

<h2 id='015,xiv'>015,xiv <small><small></small></small></h2>

idaṃ kurviti preraṇādhyeṣaṇayoreva pratītiḥ । tadapratipattau na niyuktatvapratipattiḥ । niyuktatvañca nāma kārye vyāpāritatvaṃ । kāryavyāpṛtāmavasthāṃ pratipadya niyojako niryukte । sā ca tasya bhāvinyavasthā na svarūpeṇa sākṣātkartuṃ śakyā । svarūpasākṣātkaraṇe hi sarvaṃ tadaiva siddhamiti na niyogaḥ syāt saphalaḥ ।

<h2 id='015,xv'>015,xv <small><small></small></small></h2>

	yathā prayojakastatra bādhyamānapratītikaḥ ।
	prayaujyo 'pi tathaiva syācchabdo buddhyarthavācakaḥ ॥ 124 ॥ (PVA)

<h2 id='015,xvi'>015,xvi <small><small>(<a href='docExplore?doc_id=PVA_015,xvi'>PVA_015,xvi</a>)</small></small></h2>

yathaiva hi prayojakasya prayojyena svavyāpāraśūnyamātmānaṃ pratiyatā prayojakapratītirbādhyamānā nirālambanā tathā prayojyapratītirapi tenaiva svavyāpārāviṣṭamātmānapratiyatā bādhyate । śabdāt tasya sā pratītiriti cet । nāstyetat । so'pi śabdo buddhyarthameva khyāpayati । evaṃ mayā pratipāditamevaṃ mayā pratipannamiti dvayorapyadhyavasāyāt । athavā 〈evaṃ〉 tāvat pratipannaṃ mayāsya tvabhiprāyo bhavatu mā vā bhūt । tathā bhavatvevamartho mā vā bhūt mayā tāvadevaṃ pratipannaṃ । ata evāha ।

<h2 id='015,xvii'>015,xvii <small><small>(<a href='docExplore?doc_id=PVA_015,xvii_016,i'>PVA_015,xvii_016,i</a>)</small></small></h2>

	vaktṛvyāpāraviṣayo yartho buddhau prakāśate ।
	prāmāṇyantatra śabdasya nārthatattvanibandhanaṃ ॥ 3 ॥

<016>

<h2 id='016,i'>016,i <small><small></small></small></h2>

vaktṛvyāpāraviṣaya iti yatra vaktāsti । "buddhau prakāśate" iti yatra sa nāsti । athavā taduktereva tatra vaktāstīti gamyatāṃ । 〈ya〉jjātīyo yata iti nyāyāt । athavā tadaviśeṣāt sarvamevāpauruṣeyaṃ । puruṣakṛtervādhanānnaivaṃ ced 〈।〉 atrāpyatīndriyatvāt puruṣakṛteḥ sā na bādhiketi kuta etat ।

<h2 id='016,ii'>016,ii <small><small>(<a href='docExplore?doc_id=PVA_016,ii_016,iv'>PVA_016,ii_016,iv</a>)</small></small></h2>

athavā apauruṣeyameva tadvacanaṃ puruṣasya tu mayā kṛtametaditi bhrāntiḥ । tathāhi ।

<h2 id='016,iii'>016,iii <small><small></small></small></h2>

	atyantanaṣṭo yo granthaḥ pratibhātyeva kasyacit ।
	mayā kṛta iti prāptābhimānasya kṣatasmṛteḥ ॥ 125 ॥ (PVA)

<h2 id='016,iv'>016,iv <small><small></small></small></h2>

kavayo 'pi janmāntarānubhūtameva granthaṃ kavitvenotprekṣyanta iti । kuta etat । tathā ca sarvamapauruṣeyaṃ । vyarthakatvamapi tathā bhavatīti vyarthamapauruṣeyatvaṃ tatra ।

<h2 id='016,v'>016,v <small><small>(<a href='docExplore?doc_id=PVA_016,v_016,viii'>PVA_016,v_016,viii</a>)</small></small></h2>

	samānatatra vede 'pi tatrāpi vyarthateṣyate ।
	anyārthakalpanāyāñca samānamubhayaṃ bhavet ॥ 126 ॥ (PVA)

<h2 id='016,vi'>016,vi <small><small></small></small></h2>

vedāvedayorvyarthatā〈'〉pauruṣeyatākalpanā ca samānaiva । anyārthakalpanāyāṃ na vyarthateti cet ।

<h2 id='016,vii'>016,vii <small><small></small></small></h2>

	sattyārthakalpanā tatra pauruṣeyyeva kalpyatāṃ ।
	asatyārthāvabhāsastu prathamo yaḥ sa vedataḥ ॥ 127 ॥ (PVA)

<h2 id='016,viii'>016,viii <small><small></small></small></h2>

ata āha । "vaktṛvyāpāra" 〈viṣaya〉 ityādi । vedārthaṃ prāthamikaṃ parityajya yortho buddhivyāpāraviṣayastatra prāmāṇyaṃ puruṣabuddhereva nārthatattvanibandhanaṃ na śabdasyeti vyastapadasambandhaḥ ।

<h2 id='016,ix'>016,ix <small><small>(<a href='docExplore?doc_id=PVA_016,ix'>PVA_016,ix</a>)</small></small></h2>

	tathā hi taṃ parityajya vedārthaṃ prathamaṃ naraḥ ।
	pramāṇaśuddhamanyārthaṃ kalpayet tanmatiḥ pramā ॥ 128 ॥ (PVA)
	so 'pi vedārtha eveti na pramāṇamihāsti vaḥ ।
	vedādhipatyato jāteriti cet prathamo na kiṃ ॥ 129 ॥ (PVA)
	tasyāpi ca tadarthatve vyartho vedaḥ kathanna saḥ ।
	tathā ca sati sandehe'pauruṣeye na mānatā ॥ 130 ॥ (PVA)

<h2 id='016,xii'>016,xii <small><small>(<a href='docExplore?doc_id=PVA_016,xii'>PVA_016,xii</a>)</small></small></h2>

vederthatattvasya prāthamikasyābhāvāt "citrayā yajeta paśukāma" iti vyarthakatvāt । karmavaiguṇyavat tatreti cet । na 〈।〉 pramāṇābhāvāt । anyārthakalpanā tu puruṣaprayatnād bhavantī puruṣakṛtaiva । tathā coktaṃ । "sā kimaśabdaliṅgā svayaṃ kathañcidanusmarato na bhavati ।" sarva eva ca vedādātmānaṃ niyuktaṃ manyate pūrvānusāreṇa । niyogaśca śabdabhāvanārūpaḥ 〈।〉 yadi sa vākyārthaḥ । tathā sati devadattaḥ pacediti kartturanabhidhānāt "karttṛkaraṇayostṛtīye" ti tṛtīyā prāpnoti । kartrabhidhāne tu "anabhihitādhikārāt" tiṅgaivoktatvānna bhavati । kiṃca । pacatīti karttāpi pratīyate । vyāpārasāmarthyāt karttṛrākṣepādevaṃ pratītiriti cet 〈।〉 na 〈।〉

<h2 id='016,xiii'>016,xiii <small><small>(<a href='docExplore?doc_id=PVA_016,xiii_016,xvi'>PVA_016,xiii_016,xvi</a>)</small></small></h2>

	kramapratītirevaṃ syāt prathamaṃ bhāvanāgatiḥ ।
	tatsāmarthyāt punastasmād yataḥ karttā pratīyate ॥ 131 ॥ (PVA)

<h2 id='016,xv'>016,xv <small><small></small></small></h2>

na ca kramapratītirupalabhyate । dvivacanabahuvacane ca na prāpnutaḥ ekatvād vyāpārasya ।

<h2 id='016,xvi'>016,xvi <small><small></small></small></h2>

atha kārakabhedād vyāparabhedo bhaviṣyatīti cet । kriyate kaṭo devadattayajñadattābhyāmiti mahadasamaṃjasatvaṃ syāt 〈।〉 tathā hi ।

<h2 id='016,xvii'>016,xvii <small><small>(<a href='docExplore?doc_id=PVA_016,xvii_017,i'>PVA_016,xvii_017,i</a>)</small></small></h2>

	ekatvāt karmmaṇaḥ prāptaṃ kriyaikatvaṃ tathā bhidaḥ ।
	kartturbheda itītthañca kiṅkarttavyaṃ vicakṣaṇaiḥ ॥ 132 ॥ (PVA)

<017>

<h2 id='017,i'>017,i <small><small></small></small></h2>

nanu dhātvarthasyābhedādekavacanaṃ devadattayajñadattābhyāmāsyate । sa ca dhātvartho na niyogaḥ । niyogasya pratyayārthatvāt । sa ca dhātvarthātiriktaḥ । karttṛsādhyastasya karttṛbhedād bheda iti tataḥ kaṭaṃ kuruta iti bhavati । dhātvarthastu śuddho na kārakabhedād bhedī । tadasat ।

<h2 id='017,ii'>017,ii <small><small>(<a href='docExplore?doc_id=PVA_017,ii_017,vii'>PVA_017,ii_017,vii</a>)</small></small></h2>

	sambandhād yadi tadbhedo dhātvarthasyāpyasau bhavet ।
	so 'pi nirvarttya eva〈tiḥ〉 tadbhedenaiva bhidyatāṃ ॥ 133 ॥ (PVA)

<h2 id='017,iv'>017,iv <small><small></small></small></h2>

asmākantu ।

<h2 id='017,v'>017,v <small><small></small></small></h2>

	vivakṣāparatantratvād bhedābhedavyavasthiteḥ ।
	lābhidhānāt kārakasya sarvametat samañjasaṃ ॥ 134 ॥ (PVA)

<h2 id='017,vi'>017,vi <small><small></small></small></h2>

kriyā hi karttuḥ karmaṇaśca bhedena vivakṣyate । sā yadi lakāreṇābhidhīyate na kartrā tadā karttari tṛtīyā bhavati । yadābhidhīyate tadā prathamārthatvāt prathamā bhavati । "kriyate mahātmanā" "karoti mahātme" ti ।

<h2 id='017,vii'>017,vii <small><small></small></small></h2>

	yadā bhedavivakṣāsya bhāvanārthasya jñāyate ।
	lakāreṇābhidhānañca tṛtīyā karttṛrīpsyatāṃ ॥ 135 ॥ (PVA)
	yadā bhedavivakṣāsya karttā lenābhidhīyate ।
	tenaivoktestṛtīyāsti na katturiti gamyatāṃ ॥ 136 ॥ (PVA)

<h2 id='017,ix'>017,ix <small><small>(<a href='docExplore?doc_id=PVA_017,ix'>PVA_017,ix</a>)</small></small></h2>

yadā tu karttṛvyāpārastipā pratipādyate 〈tadā〉 sa eva ca bhāvanā । tathā cāha । "bhāvārthā karmmaśabdāḥ । bhāvanaṃ bhāvo ṇyantasya pratyayaḥ ।" tathā ca sati bhāvanaivāsau । bhāvanā ca karttṛvyāpāraḥ 〈।〉 sa coditaḥ kartrā svavyāpāre pravarttate । niyogasya ca taccheṣatvādapradhānatvādavākyārthatvaṃ । niyogaviśiṣṭatvācca bhāvanāyāstathā pratipādane niyamena pravarttate । kathañcāsau svavyāpāraṃ pratipanne <?>〈 nnotra〉 na pravarttate । anyathā svavyāpāra eva tasya na codito bhavet । tadetada sat ।

<h2 id='017,x'>017,x <small><small>(<a href='docExplore?doc_id=PVA_017,x_017,xii'>PVA_017,x_017,xii</a>)</small></small></h2>

	vyāpāra eṣa mama kimavaśyāmiti manyate ।
	phalamvinaiva naidaṃ cet sāphalye dhigamaḥ kutaḥ ॥ 137 ॥ (PVA)

<h2 id='017,xi'>017,xi <small><small></small></small></h2>

yadyavaśyameṣa mama vyāpāra iti matistadayuktaṃ । na hi phalamapaśyanmamedaṃ karttavyamiti kaścit pratyeti । saphalatve pravarttate । saphalatvaṃ nāvagamyata iti pratipāditaṃ । kiṃca ।

<h2 id='017,xii'>017,xii <small><small></small></small></h2>

	yajate pacatītyatra bhāvanā na pratīyate ।
	yajyarthādatirekeṇa tasyā vākyārthatā kutaḥ ॥ 138 ॥ (PVA)
	pākaṃ karoti yāgañca yadi bhedaḥ pratīyate ।
	evaṃ satyanavasthā syādasamañcasatākarī ॥ 139 ॥ (PVA)

<h2 id='017,xiv'>017,xiv <small><small>(<a href='docExplore?doc_id=PVA_017,xiv_017,xv'>PVA_017,xiv_017,xv</a>)</small></small></h2>

karoti yāgaṃ svavyāpāraṃ niṣpādayati yāganiṣpattiṃ nirvarttayati । vyapadeśā ete yathākathaṃcid bhedapurassarā〈ḥ ।〉 naitebhyosti padārthatattvavyavasthā । śilāputrakasya śarīramiti na bhedavyavahārā bhedamantareṇāpi dṛśyante ।

<h2 id='017,xv'>017,xv <small><small></small></small></h2>

	yathā dvijasya vyāpāro yāga ityapi gīyate ।
	tataḥ parā punardṛṣṭā karotīti nahi kriyā ॥ 140 ॥ (PVA)
	yaji kriyāpi dravyasya viśeṣādaparā na hi ।
	sāmānādhikaraṇyena devadattatayā gatiḥ ॥ 141 ॥ (PVA)

<h2 id='017,xvii'>017,xvii <small><small>(<a href='docExplore?doc_id=PVA_017,xvii_018,i'>PVA_017,xvii_018,i</a>)</small></small></h2>

nanu ca kiṃ karoti devadattaḥ pacati yajatīti praśnottaradarśanāt । karotīti niścite sati yajyādiṣu sandehādanyattvaṃ prasiddhameva । tathā cāha । na ca śarīrameva buddhistatsiddhāvapi buddhivikalpe saṃśayāt । tadetadayuktaṃ ।

<018>

<h2 id='018,i'>018,i <small><small></small></small></h2>

	karotyarthayajatyarthau vibhinnau yadi tattvataḥ ।
	anyat saṃdigdhamanyasya kathane durghaṭaḥ kramaḥ ॥ 142 ॥ (PVA)

<h2 id='018,ii'>018,ii <small><small>(<a href='docExplore?doc_id=PVA_018,ii_018,iv'>PVA_018,ii_018,iv</a>)</small></small></h2>

yadi hi karoti kriyā anyā yajyādikāyāḥ । tadā karotīti niścite kathamanyatra saṃdehe praśnaḥ । aniścita eva praśnasya yuktatvāt । sāmānyarūpotha karotyartho viśeṣarūpo yajyādiriti cet ।

<h2 id='018,iii'>018,iii <small><small></small></small></h2>

	sāmānyena viśeṣeṇa vinā kiṃcit pratīyate ।
	sāmānyākṣipyamāṇasya nahi nāmāpratītatā ॥ 143 ॥ (PVA)

<h2 id='018,iv'>018,iv <small><small></small></small></h2>

kevalasāmānyapratītau hi viśeṣāṃśe saṃdeha ityuktaṃ ।

<h2 id='018,v'>018,v <small><small>(<a href='docExplore?doc_id=PVA_018,v_018,viii'>PVA_018,v_018,viii</a>)</small></small></h2>

atha sāmānyena viśeṣa ākṣipyate । tathā sati so 'pi pratīta eva kathaṃ saṃśayaḥ । nahi pratītatvādapara ākṣepaḥ ।

<h2 id='018,vi'>018,vi <small><small></small></small></h2>

atha pratīta evāsau tathāpi pratītatā viśeṣarūpeṇa nāsti sāmānyenākṣepāt ।

<h2 id='018,vii'>018,vii <small><small></small></small></h2>

nanu tadeva sāmānyamākṣepakaṃ tadevākṣe 'pyamiti kathametat । na ca sāmānyādaparaṃ sāmānyatākṣepyaṃ । tathā sati tato 'pyaparaṃ tato 'pyaparamityanavasthā ।

<h2 id='018,viii'>018,viii <small><small></small></small></h2>

nanu sāmānyapratyakṣād viśeṣāpratyakṣāt viśeṣasmṛteśca saṃśayo yukta eva । na 〈।〉 anupalambhādabhāva eva yuktaḥ sāmānyenānupalambhapramāṇavādinaḥ । anyathopalabdhilakṣaṇaprāptānupalambhādabhāvo nānupalabbhimātrāt । tathāpyanupalabdhereva saṃśayo vyarthametat sāmānyapratyakṣāditi ।

<h2 id='018,ix'>018,ix <small><small>(<a href='docExplore?doc_id=PVA_018,ix'>PVA_018,ix</a>)</small></small></h2>

yadi sāmānyapratyakṣatāyāmapi upalabbhilakṣaṇaprāptānupalabdhirna sāmānyasaṃśayaḥ । ātmopalambhalakṣaṇaprāptānupalabdhireva na sambha〈va〉ti sāmānyapratyakṣatāyām 〈।〉 evantarhi saivānupalabdhilakṣaṇaprāptasyānupalabdhiḥ saṃśayaheturiti prāptaṃ । viśeṣasmṛtiriti ca vyarthaṃ । nahi viśeṣasmṛtivyatirekeṇāparaḥ saṃśayaḥ । ubhayāṃśāvalamvi 〈smṛti〉 rūpatvādasya । dṛśyate 〈kānya〉 kubjādiṣu sāmānyapratyakṣatāmantareṇāpi prathamatarameva smaraṇāt saṃśayaḥ 〈।〉 tadeva yajyādikamaniyamena pratīyamānaṃ sāmānyato dṛṣṭādanumānāt sāmānyaṃ । āha cātra ।

<h2 id='018,x'>018,x <small><small>(<a href='docExplore?doc_id=PVA_018,x_018,xi'>PVA_018,x_018,xi</a>)</small></small></h2>

	atadrūpaparāvṛttavastumātra prasādhanāt ।
	sāmānyaviṣayaproktaṃ liṅgaṃ bhedā pratiṣṭhiteḥ ॥ 144 ॥ (PVA)

<h2 id='018,xi'>018,xi <small><small></small></small></h2>

bhedānavadhāraṇamātrameva sāmānyaparicchedaḥ । kvacid buddhireva tadākāraviviktā bhāvābhāvasādhāraṇatvāt saṃśayahetuḥ । tathā tathābhūtānupalabdhireva saṃśayahetuḥ । buddhirūpā upalabhyamānapadārtharūpā vā ।

<h2 id='018,xii'>018,xii <small><small>(<a href='docExplore?doc_id=PVA_018,xii_018,xiv'>PVA_018,xii_018,xiv</a>)</small></small></h2>

nanu samānākārānubhavābhāve dṛśyate saṃśayaḥ sthāṇurvā puruṣo veti । ūrdhvatāsāmānyamupalabhyate । yadyasti tadā dvayākārā buddhi rupalabhyate ।

<h2 id='018,xiii'>018,xiii <small><small></small></small></h2>

	na bhedād bhinnamastyatra sāmānyaṃ buddhibhedataḥ ।
	buddhayākārasya bhadena padārthasya vibhinnatā ॥ 145 ॥ (PVA)

<h2 id='018,xiv'>018,xiv <small><small></small></small></h2>

athopalabhyata eva puruṣasthāṇusvarūpaparihāreṇa dūradeśamūrdhvatāmātramanyathā sthāṇupuruṣākārāntarggatānubhave na tatra sandeha utpadyeta । tasmāt tatparihāreṇāvabhāsanameva tadvyatireka etāvanmātralakṣaṇatvād vyatirekasya । 〈।〉

<019>

<h2 id='019,i'>019,i <small><small>(<a href='docExplore?doc_id=PVA_019,i_019,iii'>PVA_019,i_019,iii</a>)</small></small></h2>

tanna yuktaṃ ।

<h2 id='019,ii'>019,ii <small><small></small></small></h2>

	tanmātravyatirekaścet kinnādūrevabhāsanaṃ ।
	dūrevabhāsamānasya sannidhānetibhāsanaṃ ॥ 146 ॥ (PVA)

<h2 id='019,iii'>019,iii <small><small></small></small></h2>

yat khalu dūradeśaniveśidaśāyāmavabhāsate । tatsannidhānavidhānādhīnaṃ sutarāmavabhāsavat । padārthāntaratve ca sāmānyasya tadeva pratibhāsane । kathama〈nyatra〉 trāspaṣṭapratibhāsavyavahāraḥ । na khalu nīlapadārthapratibhāsane'spaṣṭaśuklapratibhāsavyavahāraḥ ।

<h2 id='019,iv'>019,iv <small><small>(<a href='docExplore?doc_id=PVA_019,iv_019,v'>PVA_019,iv_019,v</a>)</small></small></h2>

nanu bhavatpakṣe 'pi keyamaspaṣṭatā nāma । aspaṣṭapratibhāsatā nāma 〈।〉 aspaṣṭapratibhāsatā hi kadācidapratibhāsatā kadācidanyapratibhāsatā 〈।〉 kadācittu tatpratibhāsateti ।

<h2 id='019,v'>019,v <small><small></small></small></h2>

	tasyaiva pratibhāsaścedaspaṣṭapratibhāsatā ।
	aspaṣṭatā kathaṃ nāma svarūpeṇāvabhāsane ॥ 147 ॥ (PVA)
	anyasya pratibhāso 'pi tasyaivāspaṣṭatā kutaḥ ।
	apratibhāsaṃ vinā bhāvaḥ kathaṃ syāt pratibhāsane ॥ 148 ॥ (PVA)
	buddhireva tathā bhūtā yadyaspaṣṭāvabhāsitā ।
	buddhisvarūpanirbhāsenārthasyāspaṣṭabhāsitā ॥ 149 ॥ (PVA)

<h2 id='019,ix'>019,ix <small><small>(<a href='docExplore?doc_id=PVA_019,ix_019,xi'>PVA_019,ix_019,xi</a>)</small></small></h2>

tadetadasat ।

<h2 id='019,x'>019,x <small><small></small></small></h2>

	buddhirevātadākārā tata upadyate yadā ।
	tadā 〈'〉 spaṣṭapratībhāsavyavahāro jaganmataḥ ॥ 150 ॥ (PVA)

<h2 id='019,xi'>019,xi <small><small></small></small></h2>

atha tadeva sāmānyantathā sati varṇṇasaṃsthānapratibhāsanaṃ na syāt 〈।〉 na khalu sāmānyaṃ varṇṇasaṃsthānavad dravyāśritatvāt tayoḥ । atha dravyagataṃ varṇṇasaṃsthānaṃ tathā sati tatotpanna sāmānyamanavabhāsanāt । varṇṇasaṃsthānayoreva pratibhāsanaṃ, tayośca sādhāraṇatvāt sthāṇupuruṣayoḥ sandeha iti yuktaṃ ।

<h2 id='019,xii'>019,xii <small><small>(<a href='docExplore?doc_id=PVA_019,xii_019,xvi'>PVA_019,xii_019,xvi</a>)</small></small></h2>

tadapyasat । yataḥ ।

<h2 id='019,xiii'>019,xiii <small><small></small></small></h2>

	sa varṇṇonyena rūpeṇa saṃsthānaṃ kathamanyathā ।
	tatpratīyata itthañca bhrāntā buddhiḥ pratīyate ॥ 151 ॥ (PVA)

<h2 id='019,xiv'>019,xiv <small><small></small></small></h2>

yadi varṇṇasaṃsthānamanyathā pratibhāti bhrāntireva sā 〈।〉 kathaṃ sāmānyapratyakṣatā । athāvayavī tatra pratibhāti na sāmānyaṃ nāpi varṇṇasaṃsthānamiti cet ।

<h2 id='019,xv'>019,xv <small><small></small></small></h2>

	saṃsthānavarṇṇarūpābhyāṃ vyatirekāvabhāsanaṃ ।
	kuto dravyasya kintasmādaparaṃ pratibhāsate ॥ 152 ॥ (PVA)

<h2 id='019,xvi'>019,xvi <small><small></small></small></h2>

śyāmatādi rūpaṃ hi varṇṇādikamavabhāsate । na ca tatrānyadeva dravyamavabhāsate । tadvyatirekeṇāparasya dravyasyāpratibhāsanāt । tadeva dravyamiti cet 〈।〉 na 〈।〉 guṇatvāt saṃsthānavarṇṇayoḥ ।

<h2 id='019,xvii'>019,xvii <small><small>(<a href='docExplore?doc_id=PVA_019,xvii'>PVA_019,xvii</a>)</small></small></h2>

atha varṇṇasaṃsthānavad dravyam 〈।〉 na 〈।〉 tadvyatirakeṇānyathā pratibhāsanābhāvāt । na khalu spaṣṭāspaṣṭavaṇṇasaṃsthānavyatirekeṇāparaṃ dravyamupalabhyate । aspaṣṭavarṇasaṃsthānasya ca tadaparasāmagrīprabhavajñānena bādhyamānatvāt । nedamevambhūtamiti spaṣṭākārapratyayodaye sati bhavatīti । tadanupalabdhireva ca tadviparyayopalabdhirūpā bādhakaṃ । nedamiti 〈kalpanā〉 pratyayasyānutpatternnaivamiti cet । na 〈।〉 utpadyata eva so 'pi nedamiti pratyayaḥ । tathā hi । tadvarṇṇaṃmetatsaṃsthānaṃ na bhavatīti tadvyatiriktasaṃsthānabādhakamupajñāyata eva jñānaṃ । vyatiriktasya <020> na bādhakamiti cet । yata evāvyatiriktasaṃsthānabādhakamata eva vyatireki saṃsthānaṃ bhaviṣyati ।

<h2 id='020,i'>020,i <small><small>(<a href='docExplore?doc_id=PVA_020,i_020,iii'>PVA_020,i_020,iii</a>)</small></small></h2>

tadasat ।

<h2 id='020,ii'>020,ii <small><small></small></small></h2>

	yādṛśasya pratītiḥ prāg bādhanaṃ tādṛśasya cet ।
	anyathā na pratītiśca kimanyadavaśiṣyate ॥ 153 ॥ (PVA)

<h2 id='020,iii'>020,iii <small><small></small></small></h2>

yādṛśaṃ saṃsthānaṃ dravyaṃ vā varṇṇāvyatiriktaṃ pratipannaṃ 〈।〉 yadi tādṛśasya bādhā kimaparamavaśiṣyate । na khalu yogavibhāgo vidyate । yena tatraikasya bādhanamaparasya neti vyavasthāvibhāgaḥ ।

<h2 id='020,iv'>020,iv <small><small>(<a href='docExplore?doc_id=PVA_020,iv_020,ix'>PVA_020,iv_020,ix</a>)</small></small></h2>

athāpi syāt ।

<h2 id='020,v'>020,v <small><small></small></small></h2>

	tasya varṇṇasya na prāptiḥ saṃsthānadravyayostadā ।
	tataḥ prāpteḥ paraṃ dravyantacca prāgiti vittimat ॥ 154 ॥ (PVA)

<h2 id='020,vii'>020,vii <small><small></small></small></h2>

yacca pūrvottarabhāvena vedyate yacca na tathā 〈।〉 tayorviruddhadharmmādhyāsayogo na yuktaḥ । prabhedo hi sakala evameva sādhanīyo parasya bhedasādhanasyābhāvāt ।

<h2 id='020,viii'>020,viii <small><small></small></small></h2>

tadasat ।

<h2 id='020,ix'>020,ix <small><small></small></small></h2>

	tadanyad yadi tattvena pratyakṣe kinna bhāsate ।
	pūrve pare vā ubhayordṛśyate sambhavaḥ kadā ॥ 155 ॥ (PVA)

<h2 id='020,x'>020,x <small><small>(<a href='docExplore?doc_id=PVA_020,x'>PVA_020,x</a>)</small></small></h2>

yadi tat paramārthato bhinnaṃ varṇṇasaṃsthānaṃ dravyāt saṃsthānaṃ vā varṇṇāt kathaṃ pūrvatra paratra vā pratyakṣe na pratibhāti । pratyekamapratibhāsane samudāyasya tadvyatiriktasyābhāvāt tatra pratibhāsanamiti mahanmohasāmarthyaṃ । na ca dvayoḥ samavadhānamiti kutaḥ samudāyaḥ । anusandhānaśca na pratyakṣāditi । tadabhāvādanumānamapi nāstīti kuto vyatirekapratītiḥ ।

<h2 id='020,xi'>020,xi <small><small>(<a href='docExplore?doc_id=PVA_020,xi'>PVA_020,xi</a>)</small></small></h2>

tasmānna sādhāraṇaṃ nāma kiñcit । sarvasya svātmani vyavasthitatvāt viśeṣataiva । tasmānna kriyā karotīti sādhāraṇarūpā yajanādikriyā viśeṣāṇāṃ 〈sāmānyam ।〉 〈।〉 tato na bhāvanā kattavyāpārarūpā tadvyatirekeṇāvibhāvanāt । na ca dhātvartho pi dravyavyatirekeṇāsti । dravyameva pūrvāparībhūtamanvayavyatirekeṇa kalpitavyatirekisvabhāvamabhede 'pi bhedavadupacarya kriyāto bhinnaṃ kriyā ca tato bhinneti vyavahāramātrametat । neyaṃ vastutattvavyavasthitiḥ । svavyāpāradhātvarthau ca niyogakāle bhāvinau pratīyete । tataḥ kathantadālambanā pratītiḥ pūrvavāsanābalādupajāyamānā na nirālambanetyuktaṃ ।

<h2 id='020,xii'>020,xii <small><small>(<a href='docExplore?doc_id=PVA_020,xii_020,xv'>PVA_020,xii_020,xv</a>)</small></small></h2>

athāpi syāt 〈।〉 pratyakṣasya hi varttamānaviṣa〈ya〉tvād bhāvibhūtaviṣaye nālambanatvaṃ śabdasya tu tadviṣayatve 'pi na tattvaṃ । tadāha "codane"tyādi ।

<h2 id='020,xiii'>020,xiii <small><small></small></small></h2>

tadasat ।

<h2 id='020,xiv'>020,xiv <small><small></small></small></h2>

	adṛśyamānaḥ so 'pyāstītyetad vyavasitaṃ kathaṃ ।
	anumāne tu sambandha iti tatra tathā sthitiḥ ॥ 156 ॥ (PVA)

<h2 id='020,xv'>020,xv <small><small></small></small></h2>

sarvā hi parokṣaviṣayā pratītirarthasambandhādevāvisamvādinī yathā anumānapratītiḥ । na hi yo yenāsambaddhastadbhāve tasya bhāvaniyamaḥ । nirālambanā tu tatsvarūpābhāvādeva । na hyavidyamānasya svarūpagrahaṇamityuktaṃ । na ca bhāvinā saha sambandhaniyamaḥ । anumāne tu

<021>

<h2 id='021,i'>021,i <small><small>(<a href='docExplore?doc_id=PVA_021,i_021,iii'>PVA_021,i_021,iii</a>)</small></small></h2>

kāraṇāt kāryaṃ pratīyate । tathā parama darśanāt । na ca phalakāraṇatāgnihotrāderupalabdhā । nāpi tadakaraṇe pratyavā yaniścayaḥ ।

<h2 id='021,ii'>021,ii <small><small></small></small></h2>

athātmanaḥ sāmarthyamavagacchan yāgakaraṇatāmātmanaḥ pratipadyamāno yāge pravarttiṣyate ।

<h2 id='021,iii'>021,iii <small><small></small></small></h2>

	kāraṇatvaṃ yadā 〈svarge〉 tasya na pratipadyate ।
	yāgasya deśito 'pyeṣa kasmāt tatra pravarttate ॥ 157 ॥ (PVA)

<h2 id='021,iv'>021,iv <small><small>(<a href='docExplore?doc_id=PVA_021,iv_021,vii'>PVA_021,iv_021,vii</a>)</small></small></h2>

ata eva "bhāvanāniyogadhātvarthānāṃ parasparasambandhaḥ phalābhisambandho vā vidhirvākyārtha" iti na yuktaṃ । sarvasya bhāvitvena jñānenāgrahaṇānnirālambanataiva buddheḥ । ato dṛśyavikalpyārthaikīkaraṇāt pravarttate । sa eva cānyāpoha iti । na kaścit prekṣāpūrvaka rī vedāt pravarttata ityalamatiprasaṅgena ।

<h2 id='021,v'>021,v <small><small></small></small></h2>

tasmād 〈।〉 "vaktṛvyāpāraviṣayo yo'rtho buddhau prakāśate'dhyāropitaḥ । prāmāṇyantatra śabdasya nārthatattvanibandhanaṃ ।" (2.2)

<h2 id='021,vi'>021,vi <small><small></small></small></h2>

na khalvadhyāropeṇa sattyārthaviṣayeṇa bhavitavyaṃ pratibandhamantareṇeti vyavasthitametat ।

<h2 id='021,vii'>021,vii <small><small></small></small></h2>

prathamavārttikālaṅkāre vidhibhāvanādi vārttikaṃ prathamaṃ ॥ 2 ॥

< 2. pramāṇasiddhivārttikaṃ dvitīyam>

<h1 id='1.1.2.1'>1.1.2.1</h1>

<1. vyavahārikatvena pramāṇatā—>

<h2 id='021,viii'>021,viii <small><small>(<a href='docExplore?doc_id=PVA_021,viii_021,x'>PVA_021,viii_021,x</a>)</small></small></h2>

yadi tarhi arthakriyāsthitiravisambādanaṃ 〈। atha〉 pratyabhijñādipratyayādapi "sa evāyami"tyādi jñātvā pravarttamāno'visamvādabhāgiti pramāṇaṃ syāt ।

<h2 id='021,ix'>021,ix <small><small></small></small></h2>

	tatrāpūrvārthavijñānaṃ niścitaṃ bādhavarjitaṃ ।
	aduṣṭakāraṇārabdhaṃ pramāṇaṃ lokasammataṃ ॥ 158 ॥ (PVA)

<h2 id='021,x'>021,x <small><small></small></small></h2>

avayavyādiviṣayatvaṃ samvādakatvāt pramāṇamiti । athālocanājñānasāmarthyādasau vikalpa utpadyamāno na pramāṇaṃ । avayavini cāvayavavijñānasāmarthyāt 〈।〉 tathā sati tadapyālocanājñānaṃ cakṣuḥsannikarṣādi〈sāmarthyādi〉ti na syāt pramāṇaṃ । tatra yadi kāraṇaparamparānviṣyate cakṣurādīnāṃ prasaṅgaḥ । athānantaraṃ vikalpasyaiva prāmāṇyaprasaṅgaḥ ॥

<h2 id='021,xi'>021,xi <small><small>(<a href='docExplore?doc_id=PVA_021,xi_021,xiii'>PVA_021,xi_021,xiii</a>)</small></small></h2>

atrocyate ।

<h2 id='021,xii'>021,xii <small><small></small></small></h2>

	gṛhītagrahaṇānneṣṭaṃ sāṃvṛtaṃ dhīpramāṇatā ।
	pravṛttestatpradhānatvāddheyopādeyavastuni ॥ 3 ॥

<h2 id='021,xiii'>021,xiii <small><small></small></small></h2>

sa evāyamiti pratyaya utpadyamāno naikatve pramāṇaṃ । 〈apūrvasya〉 ekatvasyāgrahaṇāt । dṛṣṭasyaiva tasya pratipatteḥ । ekatvaṃ hi pūrveṇa saha gṛhyamāṇamekatāṃ vivādaviṣayatāṃ svīkaroti । varttamānatāmātrasyaikatve siddhasādhanameva । tacca pūrvaṃ pūrvapratyena gṛhītatvānnāparaṃ 〈।〉 pūrvapratyayena cāsau truṭyadavastha evāpūrvatayā ca gṛhyate । tataḥ punaranusandhīyamānaṃ yathābhūtaṃ

<022>

<h2 id='022,i'>022,i <small><small>(<a href='docExplore?doc_id=PVA_022,i_022,ii'>PVA_022,i_022,ii</a>)</small></small></h2>

gṛhītaṃ tathā bhatameva vānusandhātavyaṃ 〈।〉 gṛhītatvena ca grahaṇe smaraṇametaditi gṛhītagrāhitvādapramāṇamaparasmaraṇavat । saṃvādastvarthakriyākaraṇāt । na caikatvasādhyārthakriyā । vastu sāmarthyamātrādutpatteḥ ।

<h2 id='022,ii'>022,ii <small><small></small></small></h2>

tasmāt sa evāyamiti pratyadvayamevaitat । athaikatā pratīyate pūrveṇa saha 〈aparasya〉 tadayuktaṃ ।

<h2 id='022,iii'>022,iii <small><small>(<a href='docExplore?doc_id=PVA_022,iii_022,vii'>PVA_022,iii_022,vii</a>)</small></small></h2>

	pūrvamadhyakṣato'vittau tenaikatvesti na pramā ।
	ekatvamapratītena pratītamiti sāhasaṃ ॥ 159 ॥ (PVA)
	tena sāṃvṛtamekatvaṃ pūrvapūrvavikalpataḥ ।
	prāmāṇyaṃ pratyayasyāsya sāṃvṛtasya na vidyate ॥ 160 ॥ (PVA)
	ghaṭādiviṣayo yo 'pi pratyayaḥ sarasādike ।
	tatpratyayairgṛhīterthe samudāyavikalpanāt ॥ 161 ॥ (PVA)
	samudāyāt parastveko naiva kenacidīkṣyate ।
	anādivāsanādārḍhyāt parasyāgrahavaiśasaṃ ॥ 162 ॥ (PVA)

<h2 id='022,vii'>022,vii <small><small></small></small></h2>

kathantarhi dhiyaḥ prāmāṇyaṃ yadi pūrvāparādikasya 〈naikā〉 pratipattiḥ ।

<h2 id='022,viii'>022,viii <small><small>(<a href='docExplore?doc_id=PVA_022,viii_022,ix'>PVA_022,viii_022,ix</a>)</small></small></h2>

atrocyate । heyopādeyaviṣaye pravarttakaṃ hi pramāṇamucyate । tatra ca pravarttane dhīreva pradhānaṃ 〈।〉 yadyapi nāma bhāvyartho na pratipannastathāpi tatra pravarttanāt pramāṇaṃ । yathānumānasyāgrahaṇe 'pi 〈prāmāṇyam〉 । na hyanumānena vastusvarūpasvīkāra iti pratipādayiṣyate । na ca cakṣurādikāt pravarttate jñānamantareṇa vikalpamantareṇāpi buddhyābhyāsāt pravarttate । tato heyopādeyaviṣaye dhīreva pūrvikā pravarttanāt pramāṇaṃ na vikalpādayaḥ । yatra tu nābhyāsastatrānumānameva pratyabhijñānādayo'to nātiprasaṅgaḥ ।

<h2 id='022,ix'>022,ix <small><small></small></small></h2>

evāntāvat phalārthitāṃ vyavahārikatvena pramāṇatvaṃ pratipāditaṃ ।

<h1 id='1.1.2.2'>1.1.2.2</h1>

<2—adhigamaphalaviṣayavibhāgakāritayā pramāṇatā—>

<h2 id='022,x'>022,x <small><small>(<a href='docExplore?doc_id=PVA_022,x_022,xii'>PVA_022,x_022,xii</a>)</small></small></h2>

idānīmadhigamaphalaviṣayavibhāgakāritayā pratipādyate ।

<h2 id='022,xi'>022,xi <small><small></small></small></h2>

viṣayākārabhedācca dhiyodhigama bhedataḥ ।

<h2 id='022,xii'>022,xii <small><small></small></small></h2>

api ca । dhiya eva prāmāṇyaṃ nānyasya 〈।〉 yataḥ । viṣayākārabhedādadhigamasya pramāṇaphalasya bhedaḥ । na pravarttanāt pramāṇaṃ api tu pratipattikaraṇāt । pratipattau hi jñātāyāṃ pravarttatāṃ vā na vā 〈।〉 tathāpyarthatathābhāvavyasthānāt pramāṇaṃ 〈।〉 vyavasthāpiterthe yadi na pravarttate । nāyaṃ pramāṇasya doṣaḥ । prāpakatvāt pramāṇamiti cet । na 〈।〉 prāpaṇayogyatvāt pramāṇasya । tadeva prāptāvasatyāṃ kathaṃ jñāyate । rūpaviśeṣadarśanāt । avyabhicāriṇo rūpasya kathaṃ paricchittiḥ ।

<h2 id='022,xiii'>022,xiii <small><small>(<a href='docExplore?doc_id=PVA_022,xiii'>PVA_022,xiii</a>)</small></small></h2>

samāptastarhi vāhyārthavyavahāraḥ । avyabhicāritvājjñāne hi svarūpasamvedanamātrameva parisphuṭaṃ । tathā ca kuto vāhyārthaparasantānādipratītiḥ । etaccottaratra vakṣyamaḥ । viṣayākāra ivākāro'sya viṣayākāraṃ jñānaṃ 〈।〉 tasya bhedo viṣayākārabhedaḥ । viṣaye vā ākārabhedo biṣayākārabhedaḥ । ākaraṇamākāraḥ । ullekha ityarthaḥ । viṣayasadṛśatā viṣayonmukhatā ca 〈।〉 tadbhedād dhiyo'dhigamabhedaḥ nīlasya saṃvittistadākārasya ceti । arthādhigamaśca

<023>

<h2 id='023,i'>023,i <small><small>(<a href='docExplore?doc_id=PVA_023,i_023,iv'>PVA_023,i_023,iv</a>)</small></small></h2>

pramāṇaphalaṃ svarūpādhigamo vā । tathā cāha । "pramāṇādhīno hi prameyādhigamaḥ ।" sa ca viṣayākāra ātmabhūto jñānasya 〈।〉 tato jñānameva pramāṇaṃ ।

<h2 id='023,ii'>023,ii <small><small></small></small></h2>

nanu yathākāro jñānātmabhūtastathādhigamo 'pi । tato jñānameva phalamiti prāptaṃ ।

<h2 id='023,iii'>023,iii <small><small></small></small></h2>

sattyametat ।

<h2 id='023,iv'>023,iv <small><small></small></small></h2>

	pramāṇataḥ phalannānyat pramāṇaṃ na phalāt paraṃ ।
	evaṃ prakārā sarvā ca kriyākārakayoḥ sthitiḥ ॥ 163 ॥ (PVA)

<h2 id='023,v'>023,v <small><small>(<a href='docExplore?doc_id=PVA_023,v_023,viii'>PVA_023,v_023,viii</a>)</small></small></h2>

etaccottaratra pratipādayaṣyate ।

<h2 id='023,vi'>023,vi <small><small></small></small></h2>

yathā cakṣurādayo na bhavanti pramāṇantathā''kāro 'pi mā bhūt । yathā kārakā api saṃvedanasya cakṣurādayo na pramāṇantathākāro 'pīti 〈।〉 āha ।

<h2 id='023,vii'>023,vii <small><small></small></small></h2>

bhāvādevāsya tadbhāve,

<h2 id='023,viii'>023,viii <small><small></small></small></h2>

tadbhāve ākārabhāve । asyādhigamasya phalasya bhāvādeva 〈।〉 na khalu cakṣurādibhāvesya phalasya bhāva eva । ākārasya tu bhāve bhāva evāvyatirekāditi sādhakatamatvaṃ । "sādhakatamañca karaṇaṃ" । avyavadhāne ca sādhakatamatvamiti pratipādayiṣyate ।

<h2 id='023,ix'>023,ix <small><small>(<a href='docExplore?doc_id=PVA_023,ix_023,x'>PVA_023,ix_023,x</a>)</small></small></h2>

kathantarhi cakṣuṣā paśyati rūpamiti । kāraṇe kāryyopacārādevamucyate । "cauraigrāmo dagdha" iti yathā । tasmāt jñānameva pramāṇaṃ ।

<h2 id='023,x'>023,x <small><small></small></small></h2>

nanu prāpakametajjñānamiti kathaṃ jñātavyaṃ । na tāvat pratyakṣataḥ । na khalu svasaṃvedanapratyakṣaṃ pramāṇāpramāṇavibhāgamupadarśayati । sarvajñāneṣu svasaṃvedanasya bhāvāt । na ca tadutpattikāla eva saṃvādītarajñānavibhāgasaṃvedane pravarttamānaḥ kaścid vipralabhyate । nāpi sandehavān syāt ।

<h2 id='023,xi'>023,xi <small><small>(<a href='docExplore?doc_id=PVA_023,xi_023,xiii'>PVA_023,xi_023,xiii</a>)</small></small></h2>

athābādhitatvalakṣaṇaṃ prāmāṇyaṃ svata eva prasidhyati 〈।〉 tadarthāpattyā prasādhyamānaṃ parokṣajñānavādināṃ kathaṃ svataḥ siddhyati । yathārthāpattyā jñānasatttā siddhyati । tasyārthāpattyā jñānasya nāpareṇa prāmāṇyaṃ jñāyate । svata eva tu pramāṇatā । aprāmāṇyantu bādhakajñānāt 〈।〉 bādhakajñānasya ca svata eva prāmāṇyaṃ ।

<h2 id='023,xii'>023,xii <small><small></small></small></h2>

kiñca । kāraṇādutpadyate 〈vi〉 jñānaṃ, prāmāṇyantu tasya svata eva । tadapyapavādena bādhakajñānenābādhitatvalakṣaṇamapodyate ।

<h2 id='023,xiii'>023,xiii <small><small></small></small></h2>

atrocyate ।

<h2 id='023,xiv'>023,xiv <small><small>(<a href='docExplore?doc_id=PVA_023,xiv^1'>PVA_023,xiv^1</a>)  (<a href='docExplore?doc_id=PVA_023,xiv^2'>PVA_023,xiv^2</a>)  (<a href='docExplore?doc_id=PVA_023,xiv^3'>PVA_023,xiv^3</a>)  (<a href='docExplore?doc_id=PVA_023,xiv^4_024,xviii'>PVA_023,xiv^4_024,xviii</a>)</small></small></h2>

	yadi svataḥ pramāṇatvaṃ nijakāraṇabhāvataḥ ।
	tathotpannasya tasyānyairbbādhakairnānyathā kriyā ॥ 164 ॥ (PVA)
	athātmā jñānarūpatvāt pramāṇaṃ svata ucyate ।
	bādhakānāṃ sahasrepitasyāpyasti na vikriyā ॥ 165 ॥ (PVA)
	duṣṭakāraṇasadbhāvādaprāmāṇyaṃ bhaved yadi ।
	guṇavatkāraṇāsaṅgāt prāmāṇyaṃ na kimipyate ॥ 166 ॥ (PVA)
	doṣābhāvata evāsya prāmāṇyaṃ yadi sammataṃ ।
	aprāmāṇyaṃ guṇābhāvāt kasmādasya na gamyate ॥ 167 ॥ (PVA)
	na ca pramāṇetarataḥ kaścidātmekṣyate paraḥ ।
	pramāṇatvāpramāṇatvaṃ yena tasyānyato bhavet ॥ 168 ॥ (PVA)
<024>
	bodhātmakaḥ sa cediṣṭaḥ svāpāvasthāgamādiṣu ।
	svasaṃvedanabhāvosya kadācinnāpagacchati ॥ 169 ॥ (PVA)
	na vedyate tadā kiñcidātmāstīti kathammataḥ ।
	bodhetaravyavasthā tu dūrād dūrataraṃ gatā ॥ 170 ॥ (PVA)
	tasmādutpadyate jñānaṃ pramāṇamitarat tathā ।
	kāraṇādeva tadbhūtaṃ na svatastasya mānatā ॥ 171 ॥ (PVA)
	samānākārasadbhāvānna tu tattvena niścayaḥ ।
	abādhitatvaṃ sarvasya prathamantena na pramā ॥ 172 ॥ (PVA)
	paścād bādhastu sandigdho niścayastasya sonyataḥ ।
	pratyakṣato'numānādvā pramāṇamaparaṃ na hi ॥ 173 ॥ (PVA)
	saṃvādapratyayaḥ sonyaviṣaye yadi varttate ।
	tena pūrvasya mānatvamatītasyekṣyate kathaṃ ॥ 174 ॥ (PVA)
	sādhanapratyayasyāpi sandehaviṣayatvataḥ ।
	sādhanatvaṃ kathantasya pramāṇatvāpratī〈ti〉 taḥ ॥ 175 ॥ (PVA)
	bodhātmakatvānmānaṃ cet prasaktā sarvamānatā ।
	abādhitārthabodho 'pi prathamanna prasidhyati ॥ 176 ॥ (PVA)
	athārthakāritāṃ jñātvā tadarthasya pramātvavit ।
	pramāṇaṃ prāgasiddhaṃ yat tasya vittiḥ kathantataḥ ॥ 177 ॥ (PVA)
	yadi pramāṇaṃ prāksiddhaṃ kriyā 〈syāt〉 tasya yogavit ।
	arthakriyātastajjñānaṃ pramāṇamiti gṛhyate ॥ 178 ॥ (PVA)
	yatraivārthakriyā tatra pramāṇamatha tanmataṃ ।
	arthakriyādayo dṛṣṭāste〈'〉pramāṇād matādapi ॥ 179 ॥ (PVA)
	tato nārthakriyā sā cedanyato 'pi kathammatā ।
	tataḥ kadācidaprāpteḥ sānyatrāpi samīkṣyate ॥ 180 ॥ (PVA)
	yato na prāptisaṃdehaḥ tat pramāṇammataṃ yadi ।
	sandehasya nivṛttirhi samānākārataḥ kutaḥ ॥ 181 ॥ (PVA)
	abhyāsāllakṣyate paścādākāraḥ savilakṣaṇaḥ ।
	tataḥ prāptyavinābhāva eṣa sonyonyasaṃśrayaḥ ॥ 182 ॥ (PVA)
	taddṛṣṭāveva dṛṣṭeṣu saṃvitsāmarthyabhāvinaḥ ।
	smaraṇād vyavahāraścedanumānāt tathā sati ॥ 183 ॥ (PVA)
	taccānumānamadhyakṣādadhyakṣamanumānataḥ ।
	itaretarāśrayādeva nāstyanyatarasaṃsthitiḥ ॥ 184 ॥ (PVA)

<h2 id='024,xviii'>024,xviii <small><small></small></small></h2>

svabhāvālambanākāraparicchedi hi pratyakṣaṃ tṛṇasyāpi na kubjīkaraṇe samarthaṃ ।

<h2 id='024,xix'>024,xix <small><small>(<a href='docExplore?doc_id=PVA_024,xix'>PVA_024,xix</a>)</small></small></h2>

	na pūrvāparayostena sambandhaḥ parigṛhyate ।
	deśakālāntaravyāptyā saṅgatiryoga ucyate ॥ 185 ॥ (PVA)
	deśakālāntaravyāpteradhyakṣaṃ grahaṇe kṣamaṃ ।
	yadi sarvasya sarvārthaṃ darśitaiva prasajyate ॥ 186 ॥ (PVA)
	sahabhāvastayorvyāptyā na tasmādanumodayaḥ ।
	kādācitkatayā tasya sarvatrāstvanumāthavā ॥ 187 ॥ (PVA)
	idānīmevamākārametadastīti vedyatāṃ ।
	apyakṣato na deśādyantarasthagrahaṇantataḥ ॥ 188 ॥ (PVA)
	agṛhīte ca deśādau tadvyāptirgṛhyate kathaṃ ।
	tasyāgrahe nānumānaṃ caitadatyantasāhasaṃ ॥ 189 ॥ (PVA)
	anumānāntarākṣepādanavasthāvatārataḥ ।
	prakṛtā〈'〉pratipattiḥsyāt tasya tasyetyapekṣaṇāt ॥ 190 ॥ (PVA)
	tasmāt svataḥ pramāṇatvamutsarggeṇa vyavasthitaṃ ।
	bādhakāraṇaduṣṭatvajñānābhyāntadapodyate ॥ 191 ॥ (PVA)
	pramāṇamavisaṃvādād bādhakaṃ cenna vidyate ।
	pramāṇameva tad vyaktaṃ taddhi bādhakatonyathā ॥ 192 ॥ (PVA)

<h2 id='024,xxvii'>024,xxvii <small><small>(<a href='docExplore?doc_id=PVA_024,xxvii_025,ii'>PVA_024,xxvii_025,ii</a>)</small></small></h2>

atrocyate ।

<h2 id='024,xxviii'>024,xxviii <small><small></small></small></h2>

	bādhakābhāvamātreṇa na pramāṇatvaniścayaḥ ।
	prāptikāle ca yo bādhaḥ tasyābhāvaḥ puraḥ kutaḥ ॥ 193 ॥ (PVA)
	pramāṇājjñāyatāṃ prāpteḥ prāptā sā〈'〉rthakriyāsthitiḥ ।
	sā ca svarūpasaṃvedyajñānāt paścād vibhāvyate ॥ 194 ॥ (PVA)
	prāk tu tatrānumānasya pravṛttirbhāvavastuni ।
	tatonavasthā saiva syāt pramāṇatvagatiḥ kutaḥ ॥ 195 ॥ (PVA)
	na pratyakṣānumānābhyāmaparaṃ mānamiṣyate ॥ 196 ॥ (PVA)

<025>

<h2 id='025,i'>025,i <small><small></small></small></h2>

atrocyate ।

<h2 id='025,ii'>025,ii <small><small></small></small></h2>

	svarūpasya svato gatiḥ ॥ 4 ॥
	prāmāṇyaṃ vyavahāreṇa;

<h2 id='025,iii'>025,iii <small><small>(<a href='docExplore?doc_id=PVA_025,iii'>PVA_025,iii</a>)</small></small></h2>

svato hi svarūpasyaiva gatirnna pararūpasya 〈 । 〉 sākṣād gatirhi pratyakṣaṃ sākṣātkaraṇaṃ ca svarūpasya na pararūpasya prāptikālaviśeṣaṇasya । pramāṇatā ca prāpyapadārthāvyabhicāritā । na ca prāpyapadārthāgrahaṇe tatsambandhagrahaṇaṃ । na ca tathānavasīyamānaṃ pramāṇamityavasitaṃ bhavati । purovarttirūpāsaṅgitā nu sarvajñānānāmaviśiṣṭā । na ca yo bhāvirūpasambandhaparigrahaḥ । nāpi bhāvinārthakriyājñānena pūrvarūpasambandhaparigrahaḥ । 〈tataḥ svarūpasaṃvedanātmatvānna pratyekaṃ sambandhaparigrahaḥ〉 nāpi samudāyasambhavaḥ । krameṇa sādhanārthakriyāgrahaṇayorbhāvāt । taduttarakālabhāvi tu smaraṇaṃ yathānubhavaṃ pravarttamānamasaṃbaddhameva dvayaṃ vikalpayati । yathānubhavaparityāgāttu tadupaplutameveti na tataḥ sambandhapratipattiḥ । tatastatsambandhāgrahaṇāt paścādapi dṛṣṭasādharmyāt kathaṃ pratipattiranumānāditi na prāmāṇyapratipattyupāya iti "svarūpasyaiva svato gatirna" prāmāṇyasya ।

<h2 id='025,iv'>025,iv <small><small>(<a href='docExplore?doc_id=PVA_025,iv_025,vi'>PVA_025,iv_025,vi</a>)</small></small></h2>

atha pramāṇyaṃ svarūpameva bhāvapratyayavācyasya tato'vyatirekāt । tadayuktaṃ ।

<h2 id='025,v'>025,v <small><small></small></small></h2>

	jñānasvarūpaṃ prāmāṇyaṃ prāpyarūpasamanvayi ।
	svarūpamātragrahaṇe tadagrāhyamitīritaṃ ॥ 197 ॥ (PVA)

<h2 id='025,vi'>025,vi <small><small></small></small></h2>

nahi jñānasvarūpameva prāmāṇyaṃ prāpyarūpasambandhena tattvavyavasthāpanāt । tasya cāgrahaṇamiti pratipāditameva । tato'pravṛttinivṛttikaṃ svasvarūpasaṃvedanamātrameva na bhadevādāvatāraḥ । tasmānna prekṣāvadbhiḥ kvacit pravarttitavyaṃ naṃ nivarttitavyaṃ vā kutaścit ।

<h2 id='025,vii'>025,vii <small><small>(<a href='docExplore?doc_id=PVA_025,vii_025,ix'>PVA_025,vii_025,ix</a>)</small></small></h2>

kathantarhi prāmāṇyamapramāṇato nivṛttaṃ vyavasthāpyate । "prāmāṇyaṃ vyavahāreṇa ।" sāṃvyavahārikametaditi pratipāditaṃ । saṃvyavahāraśca vicāryaṃmāṇo viśīryata eva । tatra yadyetāvatā paritoṣaḥ tadā na kiṃcit karttavyamiti muktireva saṃsārāt tasyātyantamabhāvāt । atha vyavahāraprasiddhaḥ saṃsāraḥ । tathā sati pramāṇetaravibhāgo 'pyastyeveti na pramāṇatvapratipādanāya yatna āstheyaḥ ।

<h2 id='025,viii'>025,viii <small><small></small></small></h2>

kiñca । sāṃvyavahārikaṃ prāmāṇyaṃ pratipādayatā paramārthata ekameva svasaṃvedanaṃ pratyakṣamityuktaṃ bhavati ।

<h2 id='025,ix'>025,ix <small><small></small></small></h2>

	tathā hi yadi mānatvamadhyakṣādanumānataḥ ।
	siddhimṛcchati sandehaṃ vyavahārapadaṃ vṛthā ॥ 198 ॥ (PVA)

<h2 id='025,x'>025,x <small><small>(<a href='docExplore?doc_id=PVA_025,x'>PVA_025,x</a>)</small></small></h2>

yadi pratkṣato'numānato vā parisphuṭā pramāṇatvasiddhiḥ kimarthamucyate vyavahāreṇeti । tasmād vyavahāramātraprasiddhānumānāśrayeṇa prasiddhaṃ sambandhamāśritya tadetadarthakriyāsādhanamiti darśanena spṛśyādisādhanasya pratipattau pravarttate । paścādabhyāsānumānamantareṇāpi pratibhāsamātrādeva vṛttiriti pratyakṣamapi pravarttakatvāt pramāṇam 〈।〉 ata ucyate "prāmāṇyaṃ vyavahāreṇe"ti ।

<026>

<h2 id='026,i'>026,i <small><small>(<a href='docExplore?doc_id=PVA_026,i_026,iii'>PVA_026,i_026,iii</a>)</small></small></h2>

nanu darśanena rūpamevopalabhyate na spṛśyaṃ । tathā varttamānameva na bhāvi prāpyaṃ । tathā svadṛśyatyameva na paradṛśyatvamapi 〈tat〉 kathamanyadarśanenyaprāptyā pramāṇaṃ । uktamatra "svarūpasya svato gatiri"ti ।

<h2 id='026,ii'>026,ii <small><small></small></small></h2>

kiñca ।

<h2 id='026,iii'>026,iii <small><small></small></small></h2>

	vyavahārata ekatvāt pramāṇatvavyavasthitiḥ ।
	deśādyabhedādekatvaṃ dravyasya vyapadiśyate ॥ 199 ॥ (PVA)

<h2 id='026,iv'>026,iv <small><small>(<a href='docExplore?doc_id=PVA_026,iv'>PVA_026,iv</a>)</small></small></h2>

uktametat 〈।〉 "prāmāṇyaṃ vyavahāreṇe"ti । tato vyavahāraprasiddhamavayavina ekatvaṃ samāśritya yadeva dṛṣṭaṃ tadeva prāptamiti vyavasāyāt pramāṇatāvyavahāraḥ । sa caikatvādhyavasāyo deśakālādyabhedāt । tadabhedo 'pi tatsāmarthyasya sāmagrījananāt । evaṃ bhāvibhūtayorapi tadekasantānapatitatvena samānārthakriyātaścaikatvābhimānaḥ ।

<h2 id='026,v'>026,v <small><small>(<a href='docExplore?doc_id=PVA_026,v_026,viii'>PVA_026,v_026,viii</a>)</small></small></h2>

nanvarthakriyāprāpakatvāt pramāṇaṃ । prāmāṇyañca kimarthakriyājñāpakamatha kārakaṃ 〈।〉 na tāvat kārakāt pramāṇaṃ karaṇaṃ hi tadā syāt ।

<h2 id='026,vi'>026,vi <small><small></small></small></h2>

atha jñāpakatvāt pramāṇamucyate । tadapyayuktaṃ ।

<h2 id='026,vii'>026,vii <small><small></small></small></h2>

	jñāpakaṃ na tadarthasya kriyāsaṃdehabhāvataḥ ।
	kādācitkārthakriyeti tasyā jñāpakatā kutaḥ ॥ 200 ॥ (PVA)

<h2 id='026,viii'>026,viii <small><small></small></small></h2>

sādhanajñānamantareṇāpi arthakriyopalabdhā 〈।〉 tat kathaṃ tatkāraṇamarthakriyāyāḥ । tadantareṇāpi bhāvinā tatkāraṇaṃ syāt kāryasya । nāpi jñāpakaṃ dṛṣṭe 'pyartho kadācidarthaṃkriyā'bhāvāt । na ca tajjñānamapramāṇamarthāśūnyatvāt । ataḥ kārakatvajñāpakatvābhāve kathaṃ pramāṇaṃ prāpakamarthakriyāyāḥ ।

<h2 id='026,ix'>026,ix <small><small>(<a href='docExplore?doc_id=PVA_026,ix_026,xiii'>PVA_026,ix_026,xiii</a>)</small></small></h2>

atrocyate ।

<h2 id='026,x'>026,x <small><small></small></small></h2>

	upeye nāma sandehastāvatā na pramā na sā ।
	niścitatvādupāyasya pramāsau kinna tāvatā ॥ 201 ॥ (PVA)

<h2 id='026,xi'>026,xi <small><small></small></small></h2>

na khalūpeyasandehaparijihīrṣā । sarvatropāyaniścayamātreṇa vṛtteḥ । tata upāyaniścaye sati kṛṣīvalādivat prāmāṇikāḥ pravarttantāṃ ।

<h2 id='026,xii'>026,xii <small><small></small></small></h2>

tadasat । yataḥ 〈।〉

<h2 id='026,xiii'>026,xiii <small><small></small></small></h2>

	upeyārthitayā sarvaḥ pravarttananivarttane ।
	karoti puruṣastasya sandehaścet kathaṃ pramā ॥ 202 ॥ (PVA)

<h2 id='026,xiv'>026,xiv <small><small>(<a href='docExplore?doc_id=PVA_026,xiv_027,i'>PVA_026,xiv_027,i</a>)</small></small></h2>

yadarthamiṣyate pramāṇantatropeye sandehāt pramāṇamiti kaiṣā vācoyuktiḥ ।

<h2 id='026,xv'>026,xv <small><small></small></small></h2>

nanu pramāṇenārtho jñāpayitavyo natvarthakriyā karttavyā । arthakriyā hi kutaścit sāmagrīviśeṣāt paścād bhavantī kathaṃ jñāpayituṃ śakyā ।

<h2 id='026,xvi'>026,xvi <small><small></small></small></h2>

tadapyasat ।

<h2 id='026,xvii'>026,xvii <small><small></small></small></h2>

	yadartha eṣa prārambhastadaniṣpattireva cet ।
	asiddhaḥsādhyasambandhaḥ kathaṃ sādhaka ucyatāṃ ॥ 203 ॥ (PVA)

<027>

<h2 id='027,i'>027,i <small><small></small></small></h2>

amutaḥ pramāṇādabhimatārthasiddhimāsādayeyamiti pramāṇatānveṣaṇaparaḥ prekṣāvān nānyathā । vyasanameva tvanyathā bhavet । arthaśca prakāśito yadi nārthakriyākārī kutastasyānarthāt taimirikopalabdhakeśāderviśeṣaḥ ।

<h2 id='027,ii'>027,ii <small><small>(<a href='docExplore?doc_id=PVA_027,ii'>PVA_027,ii</a>)</small></small></h2>

atha kadācit tatrārthakriyā bhavati na taimirikādau । evantarhi tadarthī kathaṃ pravarttate । na khalu sandehāt pravarttamānaḥ pramāṇāt pravṛtto bhavati । pramāṇaṃ hi niścāyakaṃ na sandehakṛt । arthakriyākāriṇi niścayaścet । arthakriyāniścaye kathaṃ tathā niścayaḥ । atha tena pramāṇenārthasādhanavastu darśitaṃ । arthakriyā tu yadi kutaścita vaikalyānna bhavati । na pramāṇasyāsau doṣaḥ ।

<h2 id='027,iii'>027,iii <small><small>(<a href='docExplore?doc_id=PVA_027,iii_027,vi'>PVA_027,iii_027,vi</a>)</small></small></h2>

tadapyayuktaṃ ।

<h2 id='027,iv'>027,iv <small><small></small></small></h2>

	ajñāpakatvaṃ mānasya na doṣo yadi dṛśyate ।
	na tasyāstyaparo doṣa iti sarvaṃ pramā bhavet ॥ 204 ॥ (PVA)

<h2 id='027,v'>027,v <small><small></small></small></h2>

pramīyate yena paricchidyate samīhitorthastat pramāṇaṃ । na cājñāpakasya paricchedaśaktirityapramāṇaṃ । tasmādanyathā pratipadyate ।

<h2 id='027,vi'>027,vi <small><small></small></small></h2>

	arthakriyāsvarūpasya niścitasyāvabodhanāt ।
	jñānaṃ pramāṇaṃ tadātmye tadutpattiprabhāvataḥ ॥ 205 ॥ (PVA)

<h2 id='027,vii'>027,vii <small><small>(<a href='docExplore?doc_id=PVA_027,vii'>PVA_027,vii</a>)</small></small></h2>

yat khalvarthakriyājñānaṃ tadarthakriyātmatvādarthakriyāṅgamayati । tadarthakriyāyāntadeva sādhanajñānaṃ । pūrvakantu sādhanajñānaṃ yadi sthiratayā'sāvavadhṛtorthastadā । pūrvako hi svabhāvo bhāvinaṃ prāptikāle'vaśyaṃ bhāvayatīti tatprāptiḥ । tata uttaraḥ svabhāvaḥ pūrvakasya svabhāva eva vastutaḥ । tatastatrāpi tādātmyameva ।

<h2 id='027,viii'>027,viii <small><small>(<a href='docExplore?doc_id=PVA_027,viii_027,ix'>PVA_027,viii_027,ix</a>)</small></small></h2>

athavā tadavaśyambhāvi kārya kāraṇameva tena vyāptatvāt kāraṇasya । yacca vyatiriktaṃ vyāpakaṃ tat kāraṇameva tena vinā tadabhāvāt । anutpannaṃ kathaṃ kāraṇaṃ । utpannamapi kathamiti samāno doṣaḥ ।

<h2 id='027,ix'>027,ix <small><small></small></small></h2>

nanvasmin satīdaṃ bhavati । asyotpādādidamutpadyate । etadatra vyāpriyate । etadanena kriyata iti kāryakāraṇabhāvamavagacchanti laukikāḥ । na ca bhāvinaḥ sattā nāpyutpādo na ca vyāpāro nāpi kāraṇaṃ tenāvidyamānatvāt tadānīṃ ।

<h2 id='027,x'>027,x <small><small>(<a href='docExplore?doc_id=PVA_027,x_027,xiii'>PVA_027,x_027,xiii</a>)</small></small></h2>

atrocyate ।

<h2 id='027,xi'>027,xi <small><small></small></small></h2>

	sattotpādādayo bhāvasvabhāvatvānna parātmakāḥ ।
	asmin satīti naivāsmādaparārthasya sambhavaḥ ॥ 206 ॥ (PVA)

<h2 id='027,xiii'>027,xiii <small><small></small></small></h2>

utpādo hi na sattāsvabhāvādaparaḥ । kāraṇāntarabhāvinī cet sattotpādaḥ kimanantarabhāvinyeva sattotpādaḥ । evaṃ cet suptasya ciramutthitasya ye vikalpāsteṣāṃ pūrvābhyāsādutpādo na syāt । anantarabhāvitvābhāvāt । śarīrādi ca kāraṇaṃ neti pratipādayiṣyāmaḥ । na ca vyāpāraḥ paraḥ svabhāvāt svarūpamiti prāptaṃ । na ca kāryakāle svarūpaṃ kālasya

<028>

<h2 id='028,i'>028,i <small><small>(<a href='docExplore?doc_id=PVA_028,i_028,iii'>PVA_028,i_028,iii</a>)</small></small></h2>

pūrvakasyāvinābhāvitāmātrantu bhāvinyapi vidyate'vaśyambhāvikāryaṃsya । kāraṇasyāpi 〈।〉 tato bhāvyapi kāraṇaṃ ।

<h2 id='028,ii'>028,ii <small><small></small></small></h2>

atha dṛṣṭaṃ yat tatra vyāpakaṃ satkāraṇantathā pūrvabhāvi tadeva kāraṇaṃ na bhāvīti ceta । 〈na ।〉

<h2 id='028,iii'>028,iii <small><small></small></small></h2>

	na. dṛṣṭasya svarūpeṇa vyāpakatvaṃ pratīyate ।
	āropitena rūpeṇa bhāvino 'pi bhavedidaṃ ॥ 207 ॥ (PVA)

<h2 id='028,iv'>028,iv <small><small>(<a href='docExplore?doc_id=PVA_028,iv_028,vii'>PVA_028,iv_028,vii</a>)</small></small></h2>

dṛśyamānaṃ hi na tāvatā vyāpakaṃ vyāpyasya tadānīmapratīteḥ । yadā ca vyāpyapratītistadā tadbhāvibhūtarūpeṇa vyāpakamanyathā bhāvirūpāgrahaṇe vyāpitā na syāt ।

<h2 id='028,v'>028,v <small><small></small></small></h2>

atha yena rūpeṇa pūrvabhāvitvena tad dṛṣṭaṃ tenaiva tasya rūpeṇa vyāpakatā pratīyate na bhāvirūpeṇa ।

<h2 id='028,vi'>028,vi <small><small></small></small></h2>

tadasat ।

<h2 id='028,vii'>028,vii <small><small></small></small></h2>

	bhāvirūpāpratītau na vyāpakatvaṃ pratīyate ।
	prādeśikī nahi vyāptiḥ 〈syāt〉 vyāptiḥ sā tathā bhavet ॥ 208 ॥ (PVA)

<h2 id='028,ix'>028,ix <small><small>(<a href='docExplore?doc_id=PVA_028,ix'>PVA_028,ix</a>)</small></small></h2>

tathā vyāpitābhāvāt । bhūtabhaviṣyatkālavyāpitvena hi pratīyamānaṃ kāraṇaṃ nānyathā । sā ca vyāptiḥ pūrvaṃ dṛṣṭasya drakṣyamāṇasyāpi samānā । drakṣyamāṇasya kathaṃ kāraṇatvaṃ dṛṣṭasyāpi tadānīmasattvāt kathamiti na praśnāvatāraḥ । sattvāccet drakṣyamāṇasyāpi sā । tadā netyetat samānamubhayatrāpi । pūrvatā cet 〈।〉 kaḥ pūrvāparayoḥ svabhāve viśeṣaḥ । dvayamapyāropitākāreṇa gṛhyate nāpareṇeti na bhedaḥ ।

<h2 id='028,x'>028,x <small><small>(<a href='docExplore?doc_id=PVA_028,x_028,xii'>PVA_028,x_028,xii</a>)</small></small></h2>

athaikaṃ pūrvarūpatayā dṛṣṭamāropyate । aparantu drakṣyamāṇatayā pararūpatayā ca 〈।〉 tena nāsti dvayorapi kāraṇateti ।

<h2 id='028,xi'>028,xi <small><small></small></small></h2>

	anyonyamavinābhāvo dvayorapi tayoḥ samaḥ ।
	avāntaraviśeṣastu tatra na kvopayogavān ॥ 209 ॥ (PVA)

<h2 id='028,xii'>028,xii <small><small></small></small></h2>

yena vinā yanna bhavati tat tasya kāraṇaṃ vyatiriktatve sati । yathā ca kāraṇasya pūrvaṃ bhāvaṃ vinā na bhavati kāryantathāvaśyaṃbhāvi kāryaṃ kāraṇaṃ kāryasya parabhāvaṃ vinā neti samānaṃ kāryakāraṇabhāvanibandhanamiti dvayorapi parasparaṃ kāryakāraṇabhāvaḥ ।

<h2 id='028,xiii'>028,xiii <small><small>(<a href='docExplore?doc_id=PVA_028,xiii_028,xv'>PVA_028,xiii_028,xv</a>)</small></small></h2>

	samānatvānnimittasya kāryakāraṇatā dvayoḥ ।
	vyāpitvavyatirekasya paralokānumāpyataḥ ॥ 210 ॥ (PVA)

<h2 id='028,xiv'>028,xiv <small><small></small></small></h2>

na khalu vyāpitāṃ vyatirekasya vyudasyāparamatra jagati nibandhamupalamāmahe । tena dvayorapi kāryāvaśyambhāvikāryakāraṇayoḥ parasparaṃ kāryakāraṇabhāva iti yuktaṃ paśyāmaḥ 〈।〉 tasmāt ।

<h2 id='028,xv'>028,xv <small><small></small></small></h2>

	kāraṇaṃ yadi tajjñānaṃ svabhāvo vārthajanmanaḥ ।
	kāryaṃ vā sarvaṃthā tena jñāpyate'rthakriyodayaḥ ॥ 211 ॥ (PVA)

<h2 id='028,xvi'>028,xvi <small><small>(<a href='docExplore?doc_id=PVA_028,xvi_028,xvii'>PVA_028,xvi_028,xvii</a>)</small></small></h2>

yadi sādhanajñānamarthakriyāyāḥ kāraṇaṃ yadi svabhāvo yadi kāryaṃ sarvathā tena sambandhasambhavāj jñāpyate । etacca vyāpitādātmyaṃ kāryakāraṇabhāvaśca vyavahāraprasiddha iti vyavahāreṇa prāmāṇyaṃ jñāyata iti ।

<h2 id='028,xvii'>028,xvii <small><small></small></small></h2>

nanu yāvat pratyakṣaṃ na bhavati sambandhasādhakaṃ na tāvadanumānaṃ । pratyakṣeṇa hi sambandha<029>grahaṇe'numānaṃ prāmāṇyaṃ sādhayati । pramāṇaṃ sat pratyakṣaṃ sambandhagrahaṇe samarthamitī taretarāśrayadoṣaḥ 〈na〉 ।

<h2 id='029,ii'>029,ii <small><small>(<a href='docExplore?doc_id=PVA_029,ii_029,iii'>PVA_029,ii_029,iii</a>)</small></small></h2>

atha nānumānena prāmāṇyaṃ sādhyate'pi tvarthakriyānubhavena । sa ca svasaṃvedanapratyakṣa prasiddhaḥ । tatra nārthakriyājñānaṃ pratyakṣaṃ sat pramāṇatāṃ pūrvasya gṛhṇāti । nāpi liṅgabhūtaṃ sadanumāpayati । pratyakṣeṇa prāmāṇyasya grahaṇābhāvād atītatvācca tadvyakteḥ । nahi vyaktiṃ vinā sāmānyaṃ mānatvaṃ pratyetuṃ śakyamabhāvāt sāmānyasya । tasmāt pramāṇatāyāṃ saṃdehamātraṃ sa cārthakriyāsambandhaḥ sandigdhaḥ । arthakriyānirbhāsāt tatra saṃdeho vyāvarttata eva ।

<h2 id='029,iii'>029,iii <small><small></small></small></h2>

tadapyasat yataḥ ।

<h2 id='029,iv'>029,iv <small><small>(<a href='docExplore?doc_id=PVA_029,iv'>PVA_029,iv</a>)</small></small></h2>

	saṃdehamātravyāvṛttyā na hi kaścit pravarttate ।
	pratyakṣāniścayād vāpi dṛśyate vṛttirarthināṃ ॥ 212 ॥ (PVA)
	sa evārthakriyābhāsaḥ pratyakṣamiti cenmataṃ ।
	pratyakṣādeva mānatvapratipattiritīṣyatām ॥ 213 ॥ (PVA)
	pratyakṣādanumānādvā saṃdeho 'pi nivarttate ।
	viruddhasyopalabdherna vinānyasya nivarttanaṃ ॥ 214 ॥ (PVA)
	yadi pratyakṣabhāvāt sā tadā nāma nivarttayet ।
	saṃdehaṃ tadabhāvostu tadaiva kathamanyadā ॥ 215 ॥ (PVA)
	tatsaṃdehanivṛtyā ca nāstyevātra prayojanaṃ ।
	pravarttanārthaṃ seṣyeta pravṛttiḥ sā ca sādhitā ॥ 216 ॥ (PVA)
	sarvaṃsya cārthasambandho na jñānasyākṣavīkṣitaḥ ।
	sāmānyena ca sambandhamanumānaṃ vyavasyati ॥ 217 ॥ (PVA)
	na cāparā pramāstīti kutaḥ saṃdehavicchidaḥ ।
	tata uktaṃ "prāmāṇyaṃ vyavahāreṇe" ti ॥ 218 ॥ (PVA)

<h2 id='029,xi'>029,xi <small><small>(<a href='docExplore?doc_id=PVA_029,xi_029,xiii'>PVA_029,xi_029,xiii</a>)</small></small></h2>

yadi tarhi vyavahāreṇa prāmāṇyaṃ pramāṇalakṣaṇaśāstraṃ tarhi kimarthaṃ । śāstraṃ hi nidṛ <?>〈 rdṛ〉 ṣṭamapi na vacanamātrāt tathā bhavati 〈।〉 api tu vyavahārāvisaṃvādena । sa cedasti vyarthakaṃ śāstramityāha ।

<h2 id='029,xii'>029,xii <small><small></small></small></h2>

	śāstraṃ mohanivarttanaṃ ।

<h2 id='029,xiii'>029,xiii <small><small></small></small></h2>

yadi vyavahārataḥ pramāṇasvarūpamavagamyate । kasmāt parasparavirodhīni lakṣaṇaśāstrāṇi 〈।〉 tato vyavahāre 'pi vimatireva vyavahāriṇāṃ । tathāhi ।

<h2 id='029,xiv'>029,xiv <small><small>(<a href='docExplore?doc_id=PVA_029,xiv_029,xvii'>PVA_029,xiv_029,xvii</a>)</small></small></h2>

	na sarvo vyavahāreṇa prāmāṇyamavagacchati ।
	pramāṇalakṣantena parasparavirodhavat ॥ 219 ॥ (PVA)
	pratyakṣādipramāṇena paraloko na gamyate ।
	āgamādaparaḥ prāhetyato na vyavahārataḥ ॥ 220 ॥ (PVA)

<h2 id='029,xvi'>029,xvi <small><small></small></small></h2>

tasmād 〈।〉

<h2 id='029,xvii'>029,xvii <small><small></small></small></h2>

	vyavahāraparāmarśācchāstraṃ mohanivarttanaṃ ।
	pūrvāparasyāsmaraṇaṃ śāstreṇānena vāryate ॥ 221 ॥ (PVA)

<h2 id='029,xviii'>029,xviii <small><small>(<a href='docExplore?doc_id=PVA_029,xviii_029,xx'>PVA_029,xviii_029,xx</a>)</small></small></h2>

ata eva śāstreṇaiva sarvajñoktena moho nivarttate nānyenetyanena prakāreṇa sarvajñavacanameva pramāṇamiti paramārthataḥ sarvajñajñānameva pramāṇaṃ nāparamiti paramārthaḥ ।

<h2 id='029,xix'>029,xix <small><small></small></small></h2>

	anyasya na pramāṇatvaṃ prameyāvyāptisambhavāt ।
	avyāpitā na kāryādisambandhasya parigrahaḥ ॥ 222 ॥ (PVA)

<h2 id='029,xx'>029,xx <small><small></small></small></h2>

kāryakāraṇabhāvo hyatītānāgatavarttamānakāladeśavyāpisāhacaryarūpo na khalu sarvajñajñānasya viṣayaḥ । vartamānasannihitadeśamātragrahaṇāt pratyakṣasyānumānasya 〈tatra〉 cānavatārāt । sarvaṃjñatvaṃ kathaṃ jñāyate śāstrakārasya caitaduttaratra vakṣayāmaḥ ।

<030>

<h1 id='1.1.2.3'>1.1.2.3</h1>

<(2) ajñātārthaprakāśakaṃ pramāṇaṃ>

<h2 id='030,i'>030,i <small><small>(<a href='docExplore?doc_id=PVA_030,i_030,ii'>PVA_030,i_030,ii</a>)</small></small></h2>

	ajñātārthaprakāśo vā;

<h2 id='030,ii'>030,ii <small><small></small></small></h2>

athavedaṃ pramāṇalakṣaṇaṃ 〈।〉 prakāśyate'neneti prakāśaḥ । ajñātasyārthasya prakāśakaṃ jñānaṃ pramāṇaṃ । sāṃvṛtantu jñānamajñātasyārthasya 〈na〉prakāśakaḥ । nahi 〈tena〉 kaścidajñātorthaḥ prakāśyate । grahītānāmeva rūpādīnāmanena pṛthagvikalpanāt । pratītya parāmarśāt tu tadaikamiti vyavahriyate ।

<h2 id='030,iii'>030,iii <small><small>(<a href='docExplore?doc_id=PVA_030,iii_030,iv'>PVA_030,iii_030,iv</a>)</small></small></h2>

nanu yadyavisaṃvādanamantareṇājñātaprakāśanaṃ pramāṇaṃ 〈।〉 dvicandrādyākārasyapi pramāṇatāprasaṅagaḥ । na 〈।〉 arthagrahaṇādasau hi nārthaḥ । nanvarthatvamavisaṃvāde 〈na〉 ca jñāyate । tataścāvisaṃvādi jñānamiti tadeva lakṣaṇamiti kathaṃ lakṣaṇāntaraṃ । na 〈।〉 sāmarthyākṣiptasyālakṣaṇatvāt ।

<h2 id='030,iv'>030,iv <small><small></small></small></h2>

	uktasāmarthyato yasya pratītistanna lakṣaṇaṃ ।
	tathānyasyāpi vastutvaprabhṛte rlakṣaṇārthatā ॥ 223 ॥ (PVA)

<h2 id='030,v'>030,v <small><small>(<a href='docExplore?doc_id=PVA_030,v_030,vii'>PVA_030,v_030,vii</a>)</small></small></h2>

lakṣaṇaṃ hi yadupāttaṃ sākṣāt tadeva । yena tu tallakṣaṇaṃ sādhyate । tadapi sambhavitvamātreṇa na lakṣaṇam 〈।〉 anyathā vastutvādikamapi bhavet ।

<h2 id='030,vi'>030,vi <small><small></small></small></h2>

athāpi syāt 〈।〉 na vastutvaṃ tatropayogi sākṣādanyathā vā । avisaṃvādastūpayogyarthatvajñāpane ।

<h2 id='030,vii'>030,vii <small><small></small></small></h2>

sattyametat । tathāpi ajñānārthagrahaṇena gṛhītagrāhi pratyayaḥ śakyaḥ pariharttuṃ nāvisaṃvādigrahaṇena । tatrāpyavisaṃvādagrahaṇāt । na cāvisaṃvādenārthatvagatiḥ 〈।〉 avisaṃvāde 'pi saṃvṛtisatāmarthatvasyāsiddheḥ । kathantarhyarthatvagatiḥ । parāmarśāditi mantavyaṃ ।

<h2 id='030,viii'>030,viii <small><small>(<a href='docExplore?doc_id=PVA_030,viii_030,ix'>PVA_030,viii_030,ix</a>)</small></small></h2>

athavārthaśabdenātra paramārtha ucyate । ajñātārthaprakāśa iti paramārthaprakāśa ityarthaḥ । paramārthaścādvaitarūpatā 〈।〉 tatprakāśanameva pramāṇaṃ । tathā ca pratyayādisvarūpasya svato gatiriti । uktañca 〈।〉 "prāmāṇyaṃ vyavahāreṇe" ti ।

<h2 id='030,ix'>030,ix <small><small></small></small></h2>

tatra pāramārthikapramāṇalakṣaṇametat 〈।〉 pūrvaṃ tu sāṃvyavahārikasya । yadyajñātārthaprakāśakaṃ pramāṇaṃ sāmānyārtho 'pyajñāta eva prathamabhāvinā svalakṣaṇajñānena taduttarālabhāvinā prakāśyate । tathā sambandhādirapīti tasyāpi prāmāṇyaṃ prasajyate । na ca gṛhītagrāhitvāt smṛtirevaiṣā । agṛhīte smaraṇābhāvāt ।

<h2 id='030,x'>030,x <small><small>(<a href='docExplore?doc_id=PVA_030,x_031,ii'>PVA_030,x_031,ii</a>)</small></small></h2>

	na svalakṣaṇavijñānaṃ sāmānyaṃ gṛhṇadīṣyate ।
	grahaṇādagṛhītasya prāptā sāmānyavitpramā ॥ 224 ॥ (PVA)

<h2 id='030,xi'>030,xi <small><small></small></small></h2>

tadevāha ।

<h2 id='030,xii'>030,xii <small><small></small></small></h2>

	svarūpādhigateḥ paraṃ ॥ 5 ॥
	prāptaṃ sāmānyavijñānaṃ;

<h2 id='030,xiii'>030,xiii <small><small></small></small></h2>

pramāṇamiti sambandhārthaḥ । svasaṃvedanena ca sāmānyaṃ jñānātmabhūtaṃ pratīyata ityatrā<031>vivāda eva । tato yadi parabhūtaṃ jñānāt sāmānyamarthābhūtaṃ 〈।〉 sarvathā tajjñānaṃ prāptaṃ । 〈na ।〉 atrocyate 〈।〉

<h2 id='031,ii'>031,ii <small><small></small></small></h2>

	avijñāte svalakṣaṇe ।
	yajjñānamityabhiprāyāt svalakṣaṇavicārataḥ ॥ 6 ॥

<h2 id='031,iii'>031,iii <small><small>(<a href='docExplore?doc_id=PVA_031,iii'>PVA_031,iii</a>)</small></small></h2>

satyapyagṛhītagrahaṇe sāmānyajñānasya na pramāṇatā । kiṅa kāraṇam 〈।〉 "avijñāte svalakṣaṇe" 〈।〉 yajjñānaṃ tadeva pramāṇamabhipretaṃ na sāmānye 'pi । ajñātasāmānyajñānaṃ na pramāṇam 〈।〉 api tvajñātasvalakṣaṇajñānaṃ । kuta etat 〈।〉 svalakṣaṇavicārataḥ । asti nāstīti vā vyavasthāpanārthaṃ pramāṇaṃ prekṣāvatāpekṣyate । sa cāstināstīti vā vicāraḥ svalakṣaṇasyaiva na sāmānyasya tatra puruṣāṇāmanādarāt । yatra ca vicāraṇā tatra taduttarakālaṃ tatsvabhāvaṃ vā prapadyate pramāṇamiti na sāmānye vṛttiḥ pramāṇasyeti na tatra pramāṇaṃ ।

<h2 id='031,iv'>031,iv <small><small>(<a href='docExplore?doc_id=PVA_031,iv'>PVA_031,iv</a>)</small></small></h2>

atha sāmānyānavabodhe kathaṃ tadevedamiti jñātvā pravartate 〈।〉 na 〈।〉 sāmānyānavabodhe 'pyatyantābhyāsāt pravarttanāt । atha tatrāpi sāmānyameva pravarttakaṃ 〈।〉 ajñātasya pravarttakatvājñānāt । jñāne 'pi tasya yadi svalakṣaṇaṃ na jñāyate na pravarttate । svalakṣaṇajñāne tu sāmānyāparicchede 'pyabhyāsāt । tatastatrāpravarttakatvāt dunmukhatvābhāvācca na sāmānye jñānaṃ pramāṇaṃ ।

<h2 id='031,v'>031,v <small><small>(<a href='docExplore?doc_id=PVA_031,v_031,vii'>PVA_031,v_031,vii</a>)</small></small></h2>

bhavatu vā pravarttakatvaṃ । tathāpi tadunmukhatvābhāvānna tatra pramāṇaṃ । svasaṃvedanena tu grahaṇe svalakṣaṇameva taditi svalakṣaṇaviṣayameva pramāṇaṃ । yadā tu punaradvaitaṃ tadā na sāmānyaṃ 〈।〉 tatra ca svalakṣapratipatterūrdhvaṃ anyadveti vyapadeśaḥ ।

<h2 id='031,vi'>031,vi <small><small></small></small></h2>

avit । na vidyate vidasyeti avit । kva 〈।〉 jñāte svalakṣaṇe tajjñānamiti । na khalu pūrvottarabhāve pramāṇaṃ yena svalakṣaṇajñānāduttarakālametaditi vilakṣaṇatā vā pratīyate ।

<h2 id='031,vii'>031,vii <small><small></small></small></h2>

svalakṣaṇamevātra sarvatra jñāne pratīyate । na ca bheda iti ।

<h2 id='031,viii'>031,viii <small><small>(<a href='docExplore?doc_id=PVA_031,viii'>PVA_031,viii</a>)</small></small></h2>

kimarthantarhi pratyakṣānumānabhedo bāhyavijñānabhedaśca bhagavatā nirddiṣṭaḥ । saṃkleśavyavadāne cetyāha । "abhiprāyāt" avisaṃvādācca । vineyajñānābhiprāyāt tamapekṣya svasaṃvedanamevaikaṃ pratyakṣaṃ pramāṇaṃ nāparaṃ । prapañcavineyānurodhāt । yathā yathā vineyānāṃ tattvamārgānupraveśaḥ sambhavī tathā tathā bhagavato deśaneti na virodhaḥ । kuta etat "svalakṣaṇavicārataḥ" । vicāryamāṇaṃ hi sakalameva viśīryate । nādvaitādaparantattvamasti । tadeva krameṇa bhagavatā vicāryate । akrameṇa vicārayitumaśakyatvāt ।

<h1 id='1.1.2.4'>1.1.2.4</h1>

<(3) bhagavataḥ pramāṇyam>

<h2 id='031,ix'>031,ix <small><small>(<a href='docExplore?doc_id=PVA_031,ix_032,i'>PVA_031,ix_032,i</a>)</small></small></h2>

atha bahirviparivartamānasya kathaṃ svasaṃvedanatā naitadasti ।

<h2 id='031,x'>031,x <small><small></small></small></h2>

	bahirantariti jñānaṃ deśakālādyapekṣaṇāt ।
	svarūpavyatirekeṇa deśakālavasaṅgatau ॥ 225 ॥ (PVA)

<h2 id='031,xi'>031,xi <small><small></small></small></h2>

etacca paścād darśayiṣyate ।

<032>

<h2 id='032,i'>032,i <small><small></small></small></h2>

bhagavatastarhi kathaṃ prāmāṇyaṃ 〈।〉 pratyakṣānumayorhi vyavahāramātreṇa prāmāṇyaṃ । na bhagavataḥ 〈।〉 taddhi paraṃ pramāṇaṃ ।

<h2 id='032,ii'>032,ii <small><small>(<a href='docExplore?doc_id=PVA_032,ii_032,viii'>PVA_032,ii_032,viii</a>)</small></small></h2>

atrocyate ।

<h2 id='032,iii'>032,iii <small><small></small></small></h2>

tadvat pramāṇaṃ bhagavān;

<h2 id='032,iv'>032,iv <small><small></small></small></h2>

tathāgato hi bhagavān । tadvāniti kṛtvā pratyakṣarūpa eva bhagavān pramāṇaṃ paścāt pratipādayiṣyate ।

<h2 id='032,v'>032,v <small><small></small></small></h2>

kuta etat pratīyate । tadāha ।

<h2 id='032,vi'>032,vi <small><small></small></small></h2>

	abhūtavinivṛttaye ।
	bhūtoktiḥ sādhanāpekṣā tato yuktā pramāṇatā ॥ 7 ॥

<h2 id='032,vii'>032,vii <small><small></small></small></h2>

bhrāntinivṛttyarthaṃ । yatastasya bhagavato "bhūtokti"stataḥ sa eva sarvajño nāparastathā ca pramāṇaṃ । āha ca । "sādhanāpekṣā tato yuktā pramāṇatā" । bhagavata eva na vedasya । vedasya hi na kiñcidarthasambandhe pramāṇaṃ । asya tu bhūtoktireva pramāṇaṃ pramāṇaviṣaye । anyatra tu vakṣyāmaḥ ।

<h2 id='032,viii'>032,viii <small><small></small></small></h2>

athavā paramārthatastadvadadvaitāvabodhādeva pramāṇaṃ bhagavānapi na sarvārthaparijñānataḥ । sarvārthaparijñānantu lokavyavahāreṇa sāṃvṛtameva । tathā coktaṃ "advayaṃ yānamuttamaṃ" ।

< 3. īśvaraniṣedha-vārttikaṃ tṛtīyam>

<1 īśvarāderapramāṇyam>

<h1 id='1.1.3.1.1'>1.1.3.1.1</h1>

<(1) nityānityayorapramāṇatā>

<h2 id='032,ix'>032,ix <small><small>(<a href='docExplore?doc_id=PVA_032,ix_032,xi'>PVA_032,ix_032,xi</a>)</small></small></h2>

nanu yadi pratyakṣānumānayorapramāṇatvāt sarvajña eva pramāṇaṃ tadā nitya eveśvarādiko jñātā pramāṇaṃ । vedo vā nityaḥ pramāṇaṃ 〈।〉 tataḥ kimanyānveṣaṇenetyāha ।

<h2 id='032,x'>032,x <small><small></small></small></h2>

	nittyaṃ pramāṇannaivāsti prāmāṇyād vastusaṅgateḥ ।
	jñeyānittyatayā tasyā adhrauvyāt kramajanmanaḥ ॥ 8 ॥

<h2 id='032,xi'>032,xi <small><small></small></small></h2>

nittyādutpattiviśleṣādapekṣāyā ayogaḥ । na khalu sadā sthāyi nityaṃ pramāṇamasti pramāṇābhāvāt । kiñca 〈।〉 vastusato gatiḥ pramāṇaṃ na yasya kasya cit । na ca vastu sarvadā vidyate । yena gateḥ sarvadā bhāvaḥ । tato jñeyānityatayā tasyā api adhrauvyaṃ ।

<h2 id='032,xii'>032,xii <small><small>(<a href='docExplore?doc_id=PVA_032,xii_032,xiii'>PVA_032,xii_032,xiii</a>)</small></small></h2>

nanu jñeyānittyatayā jñānamanittyamiti kutaḥ । jñeyarūpe vyāpāro vā pramāṇatvaṃ jñeyarūpādutpattistatsvabhāvatā veti na pakṣāntarasambhavaḥ । atra vyāpṛtasyāvyāpṛtasya vā yadi na viśeṣaḥ kathaṃ vyāpāretaravivekaḥ ।

<h2 id='032,xiii'>032,xiii <small><small></small></small></h2>

atha darppaṇasthānīyaṃ tad yo ya evārthaḥ sannihitaḥ sa eva pratibhātī 〈ti〉 cet । arthaṃ eva tarhi svasāmagrītastathā bhavati na jñāturvyāpāraḥ ।

<033>

<h2 id='033,i'>033,i <small><small>(<a href='docExplore?doc_id=PVA_033,i_033,iv'>PVA_033,i_033,iv</a>)</small></small></h2>

atha niścalonmiṣitalocano 'pi samāpatatorthān krameṇa paśyati 〈।〉 na kadācidaparāparavilakṣaṇavyāpārarūpatā paropalakṣyate, tathā tasyāpi ।

<h2 id='033,ii'>033,ii <small><small></small></small></h2>

atrocyate ।

<h2 id='033,iii'>033,iii <small><small></small></small></h2>

	vyāpāraścakṣuṣastatrāpyanvayavyatirekataḥ ।
	nānvayavyatirekitvaṃ sthāṇornityasya vidyate ॥ 226 ॥ (PVA)

<h2 id='033,iv'>033,iv <small><small></small></small></h2>

tasmādartha evāyambhūto nāsya grahaṇe vyāpāraḥ kasyaciditi kathaṃ pramāṇaṃ ।

<h2 id='033,v'>033,v <small><small>(<a href='docExplore?doc_id=PVA_033,v_033,viii'>PVA_033,v_033,viii</a>)</small></small></h2>

atha so'rtho bhavatu pramāṇaṃ sa tu tatsambandhīti tena jñāta ucyate । naitadupapannaṃ yataḥ ।

<h2 id='033,vi'>033,vi <small><small></small></small></h2>

	sambandhonvayapūrveṇa vyatirekeṇa sidhyati ।
	nittyasyāvyatirekasya kutaḥ sambandhasambhavaḥ ॥ 227 ॥ (PVA)

<h2 id='033,vii'>033,vii <small><small></small></small></h2>

na khalu nittyamavyatirekaṃ kvacidupayogīti śakyaṃ vijñātuṃ ।

<h2 id='033,viii'>033,viii <small><small></small></small></h2>

atha tena darśanādupayogaḥ । natu tadevedaṃ paricoditaṃ kathanteneti । tasmin sati tathābhūtamiti tenetyucyate ākāśādiṣvapi taditi kathaṃ sa eva draṣṭā । ākāśasya tadarthanirdeśābhāvāt sa eva draṣṭā nākāśādiḥ ।

<h2 id='033,ix'>033,ix <small><small>(<a href='docExplore?doc_id=PVA_033,ix^1'>PVA_033,ix^1</a>)  (<a href='docExplore?doc_id=PVA_033,ix^2'>PVA_033,ix^2</a>)</small></small></h2>

	nirdeśo vacanaṃ tasmādetadeva kuto mataṃ ।
	sarvathā 〈'〉 vyatireke ca kāraṇatvaṃ na budhyate ॥ 228 ॥ (PVA)
	atītānāgato yorthaḥ sa kathaṃ pratibhāsate ।
	atītatvena vijñānamityatītaṃ kathambhavet ॥ 229 ॥ (PVA)
	na ca darpaṇasaṃkrāntiratītādeḥ kathanna ca ।
	pratibhāsastathābhūto darppaṇe sati sambhavī ॥ 230 ॥ (PVA)
	pratibhāso na nityasya kāryāmityuditaṃ puraḥ ।
	ākāśāderapi prāptaṃ tadarthagrahaṇanna kiṃ ॥ 231 ॥ (PVA)
	sarvārthadarśane tasya vacaso'rthaḥ ka ucyate ।
	tadanantarabhāvitvaṃ niyataṃ cenna gamyate ॥ 232 ॥ (PVA)
	sarvārthadarśanāyātaḥ śabdaḥ sarvasya vācakaḥ ।
	vivakṣāniyamo nāma na nittyasyopapattimān ॥ 233 ॥ (PVA)
	vivakṣāstāḥ pṛthagbhūtā darśanāni tathā pṛthak ।
	kanaikatā bhavad draṣṭu: pramāṇaṃ sa ca vaḥ kathaṃ ॥ 234 ॥ (PVA)
	vivakṣitasya dṛśyasya sa eva grāhako yadi ।
	vivakṣitatadanyasya kathamekata udgrahaḥ ॥ 235 ॥ (PVA)
	pratyakṣānumayorevamekatā kena nocyate ।
	paramārthata ekatvaṃ tayorapi mataṃ yadi ॥ 236 ॥ (PVA)
	krameṇa yugapad vāpi na bhedosti tayorapi ।
	krameṇaivekarūpatvaṃ pramāṇena pratīyate ॥ 237 ॥ (PVA)
	tenānyena ca yad vastu jñātraikatve na mīyate ।
	tadekamiti kiṃ sattyamasattyatve vṛthā vacaḥ ॥ 238 ॥ (PVA)
	athāpi sa svayaṃ jñātrā sarvathātmāvagamyate ।
	kenaiṣa gamyatāmevamiti vāṅmātrameva saḥ ॥ 239 ॥ (PVA)
	na svasaṃvedanādanyaditi pūrvaṃ prasādhitaṃ ।
	tato na paramārthosāvīśvaro nāpi saṃvṛtiḥ ॥ 240 ॥ (PVA)

<h2 id='033,xxii'>033,xxii <small><small>(<a href='docExplore?doc_id=PVA_033,xxii_033,xxiv'>PVA_033,xxii_033,xxiv</a>)</small></small></h2>

athāpi syād 〈।〉 yadyapi jñānaṃ jñeyānittyatayā va nittyaṃ yastu jñātā sa nittyaḥ । na cānyasyānittyatvenyasyāpi taditi yuktamucyate । kramajanmano jñānasya jñeyānityatvena 〈।〉

<h2 id='033,xxiii'>033,xxiii <small><small></small></small></h2>

nityādutpattiviśleṣāt;

<h2 id='033,xxiv'>033,xxiv <small><small></small></small></h2>

nittyādutpatterayogāt । nittyaṃ vyāpi cākāśakalpaṃ na kasyacit kāraṇamiti pratipāditaṃ । tenaiva ca svarūpeṇa yadi janayati sarvadā janayed viśeṣābhāvāt 〈।〉 viśeṣe cānittyatvaṃ ।

<034>

<h2 id='034,i'>034,i <small><small>(<a href='docExplore?doc_id=PVA_034,i'>PVA_034,i</a>)</small></small></h2>

athāviśeṣe 'pi sahakāribhāvābhyāṃ kāryasya krama iti cet । 〈na ।〉 apekṣāyā upayogāt । yadi sahakāriṇāmevānvayavyatirekitvaṃ teṣāmeva kāraṇatvanna tu tasya । tasyāpi tadapekṣayā kāraṇatvamiti na yuktaṃ । apekṣamāṇasya taditarāvasthayorviśeṣābhāvāt । apekṣakatvaṃ na pratīyate svayamapareṇa veti vacanamātrād yadi parametat pratyeyaṃ । ata evāha ।

<h2 id='034,ii'>034,ii <small><small>(<a href='docExplore?doc_id=PVA_034,ii_034,v'>PVA_034,ii_034,v</a>)</small></small></h2>

apekṣāyā ayogataḥ ।

<h2 id='034,iii'>034,iii <small><small></small></small></h2>

nittyaṃ hi sadaikarūpamapekṣyamāṇenopakarttuṃ na śakyaṃ । na hi tatrānupakāriṇastenāpekṣyatāṃ । evantarhi anittyaṃ bhaviṣyati pramāṇaṃ na tu dānādisādhanāpekṣaṃ 〈।〉 vairāgyaiśva 〈rya〉 yogasya pūrvapūrvasajātikāraṇādutpatterna tat kadācidanyathābhūtaṃ sadanyathotpattimat ।

<h2 id='034,iv'>034,iv <small><small></small></small></h2>

atrocyate ।

<h2 id='034,v'>034,v <small><small></small></small></h2>

	kathañcinnopakāryatvādanittyevyapramāṇatā ॥ 9 ॥

<h2 id='034,vi'>034,vi <small><small>(<a href='docExplore?doc_id=PVA_034,vi'>PVA_034,vi</a>)</small></small></h2>

anittye 'pīśvare nāsti pramāṇatā 〈।〉 na tat pramāṇaṃ । kuta etat । "kathañcinnopakāryatvāt" । yo hi kathañcit kenacidupakriyate upahanyate vā 〈।〉 tasya rāgādyanubhave rāgādipratipakṣāvabodhādisambhave taddeśanā 〈।〉 sattvasnehena karuṇayā ca deśanāsambhavāt pramāṇantad bhavati lokasya । na svarūpasattāmātrāt । na ca tasyeyaṃ vyutpattiḥ । na hyakhaṇḍitaḥ paṇḍito bhavati ।

<h2 id='034,vii'>034,vii <small><small>(<a href='docExplore?doc_id=PVA_034,vii_034,viii'>PVA_034,vii_034,viii</a>)</small></small></h2>

atha svabhāvāsiddhintasya sakalaparijñānaṃ । ayuktametat । rāgādīnāma〈na〉nubhave kathaṃ saṃsāraprapaṃcasvalakṣaṇāvabodhaḥ । anubhave saṃsāryevāsāviti kathaṃ pramāṇatā । na rāgādyavabodhādeva rāgādiprapaṃcapratipakṣadeśanā rāgādiyoga eva sarvajñatā avināśitā'tulaśaktiyogaśceti sa eva pramāṇaṃ ।

<h2 id='034,viii'>034,viii <small><small></small></small></h2>

tadapyayuktaṃ ।

<h2 id='034,ix'>034,ix <small><small>(<a href='docExplore?doc_id=PVA_034,ix_034,xii'>PVA_034,ix_034,xii</a>)</small></small></h2>

	rāgādipratipakṣasya deśānāvyarthatā bhavet ।
	rāgādiyoge 'pi yadi bhavedaiśvarthamacyutaṃ ॥ 241 ॥ (PVA)

<h2 id='034,x'>034,x <small><small></small></small></h2>

atha vastuvṛttametanna rāgādiyogitāmaiśvaryasambhavastatastatpratipakṣadeśaneti ।

<h2 id='034,xi'>034,xi <small><small></small></small></h2>

	yadyevaṃ bhāvanābhāvād vairāgyāderasambhavaḥ ।
	ākasmikantasya kutastadaiśvaryādi sidhyatu ॥ 242 ॥ (PVA)

<h2 id='034,xii'>034,xii <small><small></small></small></h2>

na hi yadvairāgyādipratipakṣabhāvanāto bhavatīti jñāyate tadanyathāpi bhavatīti jñāyate ।

<h2 id='034,xiii'>034,xiii <small><small>(<a href='docExplore?doc_id=PVA_034,xiii_034,xvi'>PVA_034,xiii_034,xvi</a>)</small></small></h2>

kiṃca ।

<h2 id='034,xiv'>034,xiv <small><small></small></small></h2>

	varapradānaśaktiḥ sā vidyate tasya nedṛśī ।
	yenānuṣṭhānarahito dadātyaiśvaryamarthini ॥ 243 ॥ (PVA)
	atha nāstyeva sā śaktistasyānyāpi kathambhavet ।
	anugrahītuṃ śakteti prāptā tatrāpramāṇatā ॥ 244 ॥ (PVA)

<h2 id='034,xvi'>034,xvi <small><small></small></small></h2>

ayamapyarthaḥ 〈।〉 anitye 'pyapramāṇatā na vidyate pramāṇamasminnityapramāṇantasya bhāvo'pramāṇatā । na tatra pramāṇamastīti yāvat ।

<h2 id='034,xvii'>034,xvii <small><small>(<a href='docExplore?doc_id=PVA_034,xvii_034,xix'>PVA_034,xvii_034,xix</a>)</small></small></h2>

athārādhanakrameṇa rāgādyupaśamaprakāreṇānugrahakāryasau dharmmopadeśenānugrahasyānyathā karttumaśakyatvāt 〈।〉

<h2 id='034,xviii'>034,xviii <small><small></small></small></h2>

tadasat yataḥ ।

<h2 id='034,xix'>034,xix <small><small></small></small></h2>

	taduktānuṣṭhitau lokānugrahaḥ kena gamyate ।
	taduktāgamamātrā 〈cce〉devamanyonyasaṃśrayaḥ ॥ 245 ॥ (PVA)
<035>
	āgamosau taduktatvādāgamācca taduktatā ।
	anyonyāśrayatastatra kathamekatarasthitiḥ ॥ 246 ॥ (PVA)

<h2 id='035,ii'>035,ii <small><small>(<a href='docExplore?doc_id=PVA_035,ii_035,viii'>PVA_035,ii_035,viii</a>)</small></small></h2>

kiṃca ।

<h2 id='035,iii'>035,iii <small><small></small></small></h2>

	īdṛśī 〈tasya〉 sā śaktiḥ kāraṇāt kuta āgatā ।
	svabhāva eṣa tasyeti kuta etat pratīyatāṃ ॥ 247 ॥ (PVA)

<h2 id='035,v'>035,v <small><small></small></small></h2>

nanvīdṛśī tasya 〈śaktiḥ〉 sarvadarśanānugrāhakarūpā kutaḥ kāraṇādāgatā । atra vastusvabhāvairuttaraṃ vācyaṃ yata evaṃ bhavantīti cet । tathā hi ।

<h2 id='035,vi'>035,vi <small><small></small></small></h2>

	idamevaṃ na cetyetat kasya paryanuyojyatāṃ ।
	agnirdahati nākāśaṃ kotra paryanuyojyatāṃ ॥ 248 ॥ (PVA)

<h2 id='035,vii'>035,vii <small><small></small></small></h2>

tadetadasadatyantaṃ ।

<h2 id='035,viii'>035,viii <small><small></small></small></h2>

	svabhāvedhyakṣataḥ siddhe paraiḥ paryanuyujyate ।
	tatrottaramidaṃ vācyaṃ na dṛṣṭenupapannatā ॥ 249 ॥ (PVA)

<h2 id='035,ix'>035,ix <small><small>(<a href='docExplore?doc_id=PVA_035,ix'>PVA_035,ix</a>)</small></small></h2>

na tvadṛśye 〈।〉 tathā hi । atra vastu svabhāvairuttaraṃ vācyamiti ko'rthaḥ pratyakṣādipramāṇasiddhametat । kathametaditi na paryanuyogasya viṣayaḥ । yathā pratyakṣeṇopalabdho vahnirdāhyaṃ dahana na paryanuyojyate kathandahatīti । yadi bhūtatvena vyomāpi dahet । atha svabhāvāt pratiniyatāt tadeśvaro 'pi sakalaguṇahetuvikalo guṇavāniti samānaṃ । na samānaṃ 〈।〉 dṛṣṭatvādagneraparasya ca viparyayāditi nedamuttaraṃ । anyathā yatkikiṃcadātmābhimatavidhāva 〈nya〉 niruttarastatra kṛtaṃ <?>〈 taḥ taduttaraṃ vastusvabhā〉 vairiha vācyam 〈।〉 itthaṃ tathottaraṃ syād vijayī samastaḥ । tasmādanittyepi 〈।〉 apiśabdānnittye 'pyapramāṇateti sūktaṃ ।

<h1 id='1.1.3.1.2'>1.1.3.1.2</h1>

<(2) īśvaradūṣaṇam>

<h2 id='035,x'>035,x <small><small>(<a href='docExplore?doc_id=PVA_035,x_035,xii'>PVA_035,x_035,xii</a>)</small></small></h2>

nanvasti pramāṇaṃ ।

<h2 id='035,xi'>035,xi <small><small></small></small></h2>

	sthitvā pravṛttiṃ saṃsthānaviśeṣārthakriyādayaḥ ।
	kāryātmānaḥ kathaṃ kāryāt kāraṇasyāprasiddhatā ॥ 250 ॥ (PVA)

<h2 id='035,xii'>035,xii <small><small></small></small></h2>

anyathānyasyāpi karaṇasyānumānaṃ na syāta । tathā hi । yad vastu sthitvā sthitvā pravarttate'bhimatasādhanāya tad buddhimatkāraṇādhiṣṭhānād 〈।〉 yathā vāsyādi dvaidhīkaraṇādau 〈।〉 na khalu vāsyādayaḥ svayameva pravarttante । pravarttane vā sadā pravarttanaṃ bhavet । sthitvā ca pravarttanama 〈bhimataṃ〉 prekṣāvatā kenacit pravarttakena bhavitavyaṃ । yathāyatnaṃ 〈saṃ〉 sthānaviśeṣapārimāṇḍatyādiyogi taccetanāvadutpāditaṃ tad yathā ghaṭādikaṃ । tathā yadarthakriyākāri taccetanāvatpadārthapreritaṃ, tad yathā ghaṭādayaḥ । atrāha ।

<h2 id='035,xiii'>035,xiii <small><small>(<a href='docExplore?doc_id=PVA_035,xiii_036,ii'>PVA_035,xiii_036,ii</a>)</small></small></h2>

	sthitvā pravṛttisaṃsthānaviśeṣārthakriyādiṣu ।
	iṣṭasiddhirasiddhirvā dṛṣṭānte saṃśayothavā ॥ 10 ॥

<h2 id='035,xiv'>035,xiv <small><small></small></small></h2>

ya ete kāryahetutvenābhimatāḥ sthitvā pravṛttyādayo naite samyagghetavaḥ । yata eṣu satsvapīṣṭasyaiva siddhiḥ siddhasādhanaṃ । na ca siddhaḥ pakṣo bhavatīti । asiddhasya pakṣatvāt yatra hi vivādastatsādhanāya sādhanopanyāso yuktaḥ । karmmalakṣaṇacetanādhiṣṭhitaṃ ca sakalamiṣyate । yataḥ 〈।〉

<036>

<h2 id='036,i'>036,i <small><small></small></small></h2>

karmmajaṃ lokavaicitryaṃ cetanā mānasaṃ ca tat ।

<h2 id='036,ii'>036,ii <small><small></small></small></h2>

nanu karmmajameveti na sādhyate 〈।〉 karmmavyatirikteśvaracetanādhiṣṭhitatvasya sādhanāt । tathā cāha । "tacceśvaracodanābhivyaktād dharmmādeva" । na ceśvaracodanādhiṣṭhita karmmapūrvakatvasādhane siddhasādhanaṃ ।

<h2 id='036,iii'>036,iii <small><small>(<a href='docExplore?doc_id=PVA_036,iii'>PVA_036,iii</a>)</small></small></h2>

naitadasti । karmmaṃ ceccetanārūpamasti tadā paracetanāsādhanaṃ vyarthaṃ । tat kilācetanaṃ tat pravarttitumaśaktaṃ । idantaditi nirūpya pravṛttidarśanāt । tataḥ svayaṃ vā nirūpya pravartitavyaṃ nirūpakapreraṇayā gatyantarābhāvāt । tatrācetanānāṃ svayaṃ nirūpaṇābhāvāt । paranirūpaṇamapi yadi na syādapravarttanameva prasaktaṃ । tasmāt prerakena cetanāvatānyena bhavitavyamityabhiprāyaḥ । tatra 〈।〉

<h2 id='036,iv'>036,iv <small><small>(<a href='docExplore?doc_id=PVA_036,iv_036,viii'>PVA_036,iv_036,viii</a>)</small></small></h2>

	cetanā karmmarūpaiva pravṛtteryadi kāraṇaṃ ।
	nirūpaṇe 'pi na paraṃ tannirūpaṇamiṣyate ॥ 251 ॥ (PVA)

<h2 id='036,v'>036,v <small><small></small></small></h2>

tathā cāsiddho dṛṣṭāntaḥ ।

<h2 id='036,vi'>036,vi <small><small></small></small></h2>

	cetanāvatkṛtatve 'pi neśvareṇa ghaṭādayaḥ ।
	kṛtāḥ prayojanābhāvādanyatheśo 'pi seśvaraḥ ॥ 252 ॥ (PVA)

<h2 id='036,vii'>036,vii <small><small></small></small></h2>

svasyāmarthaṃkriyāyāmityanavasthā 〈pravarttate〉

<h2 id='036,viii'>036,viii <small><small></small></small></h2>

	atha pravarttate so 'pi kulālādiḥ pravarttitaḥ ।
	ajñānādīśvarastajjño na sonyena pravarttitaḥ ॥ 253 ॥ (PVA)
	ajño janturanīśoyamātmanaḥ sukhaduḥkhayoḥ ।
	īśvaraprerito gacchet svarggaṃ vā śvabhrameva vā ॥ 254 ॥ (PVA)

<h2 id='036,x'>036,x <small><small>(<a href='docExplore?doc_id=PVA_036,x_036,xiii'>PVA_036,x_036,xiii</a>)</small></small></h2>

ajño hi cetanāvānapi nirūpaṇāsamarthaḥ । sa ghaṭādivadapareṇa nirūpaṇāsamarthatvādapareṇa preryate neśvarastasya nirūpaṇāsamarthatvāditi nānavasthā ।

<h2 id='036,xi'>036,xi <small><small></small></small></h2>

tadapyasat ।

<h2 id='036,xii'>036,xii <small><small></small></small></h2>

	karttṛtvasiddhau sarvajñatvasiddhiḥ punastataḥ ।
	karttṛtvamityavasthāyāmatrānyonyāśrayo mahān ॥ 255 ॥ (PVA)

<h2 id='036,xiii'>036,xiii <small><small></small></small></h2>

yadi hi sarvasya karttāsāviti prasidhyati parameśvarastadāsya syāt sarvajñatā nānyathā । sarvajñatāyāñca prerakatvamanyathā tasyāpyaparaḥ preraka iti saivānavasthā ।

<h2 id='036,xiv'>036,xiv <small><small>(<a href='docExplore?doc_id=PVA_036,xiv_036,xv'>PVA_036,xiv_036,xv</a>)</small></small></h2>

kiñca । yadyasau sarvajñaḥ kimajñaṃ janamasadvyavahāre pravarttayati । vivekavanto hi sadupadeśadāyino dṛṣṭāḥ । sa tu viparyayapravṛttamapi janaṃ janayati । tat kathaṃ pramāṇaṃ ।

<h2 id='036,xv'>036,xv <small><small></small></small></h2>

athopadeśamasau santameva karoti tena pramāṇam 〈।〉 adharmmakāriṇantu phalamasadanubhāvayati । tata ucitaphaladāyī vivekavāneva ।

<h2 id='036,xvi'>036,xvi <small><small>(<a href='docExplore?doc_id=PVA_036,xvi_037,i'>PVA_036,xvi_037,i</a>)</small></small></h2>

tadapyasat । yasmāt ।

<h2 id='036,xvii'>036,xvii <small><small></small></small></h2>

	adharmmakaraṇe 'pyeṣa varttayatyeva janminaḥ ।
	ayuktaṃ kārayitvāsau kathaṃ yukte pravarttayet ॥ 256 ॥ (PVA)

<h2 id='036,xviii'>036,xviii <small><small></small></small></h2>

prathamantāvat pāpa eva pravarttayati 〈।〉 tatastadvyāvarttanāya dharmma iti keyaṃ prekṣāpūrvaṃ kāriteśvarasya । tadidamāyātaṃ prakṣālyaparityakṣyāmīti ।

<037>

<h2 id='037,i'>037,i <small><small></small></small></h2>

atha pāpe pravarttayati tatkarmmādhiṣṭhita evāsau tathā sati prekṣākriyāhāniḥ । tadapi karmma kasmāt kārayatīti samānaḥ prasaṃgaḥ ।

<h2 id='037,ii'>037,ii <small><small>(<a href='docExplore?doc_id=PVA_037,ii_037,vi'>PVA_037,ii_037,vi</a>)</small></small></h2>

athādharmmamasau na kārayati । adharmmakāriṇantu tatphalamanubhāvayati । tadamyeśvaravat ।

<h2 id='037,iii'>037,iii <small><small></small></small></h2>

tadapyasāraṃ ।

<h2 id='037,iv'>037,iv <small><small></small></small></h2>

	aśaktyānyeśvarāḥ pāpapratiṣedhaṃ na kurvate ।
	sa tvatyantamaśaktebhyo vyāvṛttamatiriṣyate ॥ 257 ॥ (PVA)

<h2 id='037,v'>037,v <small><small></small></small></h2>

athāśakta evāsau tathā sati 〈।〉

<h2 id='037,vi'>037,vi <small><small></small></small></h2>

	neśvareṇa kṛtaṃ sarvamiti vaktavyamuccakaiḥ ।
	pāpavat svārthakāritvāddharmmādirapi kintataḥ ॥ 258 ॥ (PVA)

<h2 id='037,vii'>037,vii <small><small>(<a href='docExplore?doc_id=PVA_037,vii_037,viii'>PVA_037,vii_037,viii</a>)</small></small></h2>

kiñca ।

<h2 id='037,viii'>037,viii <small><small></small></small></h2>

	adharmmasya phalaṃ bhuṃkte lokaḥ kiṃ neśvarād vinā ।
	vināpi yadi kastasya kāraṇatvaṃ prakalpayet ॥ 259 ॥ (PVA)
	atha tasmād vinā'dharmmaṃphalaṃ bhuṃkte na kaścana ।
	prekṣāvān kathametasmin pravartteta nirarthake ॥ 260 ॥ (PVA)
	kriḍārthā tasya vṛttiścet prekṣāpūrvakriyā kutaḥ ।
	ekasya kṣaṇikā tṛptiranyaḥ prāṇaurviyujyate ॥ 261 ॥ (PVA)

<h2 id='037,xii'>037,xii <small><small>(<a href='docExplore?doc_id=PVA_037,xii_037,xvi'>PVA_037,xii_037,xvi</a>)</small></small></h2>

kiñca ।

<h2 id='037,xiii'>037,xiii <small><small></small></small></h2>

	śāstrāntarāṇi sarvāṇi yadīśvaravikalpataḥ ।
	sattyāsattyopadeśasya pramāṇaṃ dānataḥ kathaṃ ॥ 262 ॥ (PVA)

<h2 id='037,xiv'>037,xiv <small><small></small></small></h2>

sakalaśāstralakṣaṇaparasparavirodhabādhitasattyāsattyopadānā<?>〈 deśā〉 dasau pramāṇamiti mahadadbhūtaṃ prāmāṇikatvañca ।

<h2 id='037,xv'>037,xv <small><small></small></small></h2>

atha na sakalaśāstrārthakriyā tadā śāstrāntaravadeva neśvareṇa sarvaṃ vyadhāyi ।

<h2 id='037,xvi'>037,xvi <small><small></small></small></h2>

atha dharmādharmmapreritosau sakalameva karoti nānyathā padārthasambhavaḥ । tathā sati sarva evātmā prākṛtajanānāṃ dharmmādharmmādi preraṇādeva kariṣyatīti vyarthamīśvarakalpanaṃ ।

<h2 id='037,xvii'>037,xvii <small><small>(<a href='docExplore?doc_id=PVA_037,xvii_037,xxii'>PVA_037,xvii_037,xxii</a>)</small></small></h2>

	sarvasya karttā nātmā cet sarvasyeti yadīṣyate ।
	tasya sarvasya karttṛtvaṃ kvopayogaṃ prayāsyati ॥ 263 ॥ (PVA)
	sarvairevātmabhiḥ sarvakaraṇe kiṃ prahīyate ।
	tathā bahubhirekasya bahūnāṃ caikataḥ kriyā ॥ 264 ॥ (PVA)
	athaika eva sarvasya kārakaḥ kaścidiṣyate ।
	sarvajñatānyathā na syāditi nānyasya karttṛtā ॥ 265 ॥ (PVA)
	pradhānabhūtaḥ karttāsauvaraprāptiḥ tatorthināṃ ।
	na hi sarvajñatāmātrādasa<?>〈śa〉 ktaḥ sevyate paraiḥ ॥ 266 ॥ (PVA)

<h2 id='037,xxii'>037,xxii <small><small></small></small></h2>

tadapyasat ।

<h2 id='037,xxiii'>037,xxiii <small><small>(<a href='docExplore?doc_id=PVA_037,xxiii'>PVA_037,xxiii</a>)</small></small></h2>

	arthānarthakriyāśakto guḍagorasakārakaḥ ।
	sarvajño 'pi na sevyatvaṃ prayātyanupakārataḥ ॥ 267 ॥ (PVA)
	sarvajñatve prasiddhe ca śaktatve sarvakārakaḥ ।
	sarvakārakatāyāśca tasya sarvaṃjñatā punaḥ ॥ 268 ॥ (PVA)
	asarvajñasya karttṛtve darśane sarvavit kathaṃ ।
	tasmād dṛṣṭāntataḥ sidhyet tathā cet prekṣatākṣatiḥ ॥ 269 ॥ (PVA)
	na cājñatā kulālādeḥ svakāryyesti vṛtheśvaraḥ ।
	karmmaṃsāmarthyasiddhau ca nopayogaḥ kathaṃ kriyā ॥ 270 ॥ (PVA)
	jānāno 'pi kulālādiḥ preryamāṇo yadi kṣamaḥ ।
	īśvaro 'pi tathānyena preryaḥ syādaviśeṣataḥ ॥ 271 ॥ (PVA)
<038>
	atha sarvajñatāsiddhimātmanobhilaṣannasau ।
	sarvasya prerako jātastadetat kena gamyatāṃ ॥ 272 ॥ (PVA)

<h2 id='038,ii'>038,ii <small><small>(<a href='docExplore?doc_id=PVA_038,ii_038,iii'>PVA_038,ii_038,iii</a>)</small></small></h2>

kiñca ।

<h2 id='038,iii'>038,iii <small><small></small></small></h2>

	svayaṃ nirūpya yaḥ karttā tatrākāraka īśvaraḥ ।
	īśvarādeva sarvasya buddhirityapramāṇakaṃ ॥ 273 ॥ (PVA)
	hetutvamupadeśāderupadeṣṭustadanyataḥ ।
	upadeśa ityanāditvāt samāptaṃ sarvamīhitaṃ ॥ 274 ॥ (PVA)
	tasmāt sthitvā pravṛttānāmīśvarapreraṇaṃ kutaḥ ।
	pradhānapuruṣādīnānnātaḥ karttṛtvaniścayaḥ ॥ 275 ॥ (PVA)

<h2 id='038,vi'>038,vi <small><small>(<a href='docExplore?doc_id=PVA_038,vi_038,vii'>PVA_038,vi_038,vii</a>)</small></small></h2>

saṃsthānasaṅgatatvāditi cāyamapyahetuḥ । na hi saṃsthānaṃ sakalameva puruṣapūrvakaṃ dṛṣṭaṃ 〈।〉 bījādikāraṇaviśeṣamātreṇāpi tasya dṛṣṭeḥ । vṛkṣādisaṃsthānavat । tatra yathā 〈।〉

<h2 id='038,vii'>038,vii <small><small></small></small></h2>

	vṛkṣādīnāṃ hi saṃsthānamaciddhetusamanvayi ।
	tathā ghaṭādi tadvat syāt pradhānādyapravarttitaṃ ॥ 276 ॥ (PVA)
	yathā hi bījamutpannaṃ vṛkṣato vṛkṣakāraṇaṃ ।
	tathā ghaṭo 'pi mṛtpiṇḍād ghaṭāderapravarttitāt ॥ 277 ॥ (PVA)
	kulālādiḥ punastasya sākṣī satatamiṣyate ।
	śarīravarṇṇasaṃsthānamanyatastādṛgudbhavāt ॥ 278 ॥ (PVA)

<h2 id='038,x'>038,x <small><small>(<a href='docExplore?doc_id=PVA_038,x_038,xii'>PVA_038,x_038,xii</a>)</small></small></h2>

na kulālādistasya saṃsthānāderjanakaḥ । na khalu bījavijātīyaṃ saṃsthānamutpādayituṃ vṛkṣasya suśikṣito 'pi cetanāvān samarthaḥ ।

<h2 id='038,xi'>038,xi <small><small></small></small></h2>

nanu〈na〉 mṛtpiṇḍasya saṃsthānaṃ kulāla utpādayannupalabhyate । na 〈।〉 mṛtpiṇḍasyāpi tādṛśatvāt । tādṛgvarṇṇasaṃsthāna 〈rūpa〉 eva mṛtpiṇḍaḥ । yathā vaṭabījaṃ vaṭavṛkṣavarṇṇasaṃsthānavat । tadapi kathamiti cet । atrocyate ।

<h2 id='038,xii'>038,xii <small><small></small></small></h2>

	varṇṇasaṃsthānarūpatvaṃ bīje yadi na śaktitaḥ ।
	kārye kutastadāyātaṃ bījahetorabhāvataḥ ॥ 279 ॥ (PVA)
	īśvarastasya karttā ced bījāt kinna tadanyataḥ ।
	iti pūrvaṃ pratikṣiptaṃ hetustasyeśvaraḥ kathaṃ ॥ 280 ॥ (PVA)

<h2 id='038,xiv'>038,xiv <small><small>(<a href='docExplore?doc_id=PVA_038,xiv'>PVA_038,xiv</a>)</small></small></h2>

bījakāraṇaṃ hi vṛkṣastadānīṃ bījakālakārye nāsti । tato na tasya saṃsthākāraṇatvaṃ । nāpīśvarasya । vijātīyavṛkṣakāraṇavījādasaṃbhāvādīśvarasya tatkāraṇatve kimiti na vijātīyabījādapi tad vṛkṣasaṃsthānaṃ । tasmācchaktirūpeṇa vidyamānameva vṛkṣabīje vṛkṣasaṃsthānamāvirbhavati । yathāndhakāravyavasthito bāladārakaḥ pradīpāt । tathā mṛtpiṇḍādapi saṃsthānamāvirbhaṃvati kulālāt । kulālasyāpi ghaṭādividhāne saṃsthānaṃ śaktirūpeṇa saṃsthitaṃ saṃsthānādeva । tataḥ kulālādiḥ puruṣaḥ sākṣibhūta evopabhoktā । na tasya vyāpāraḥ kaścit । tadapubhogecchayā tathā tathā śaktirūpasya pradhānasya pravṛtteḥ । tathā cāha ।

<h2 id='038,xv'>038,xv <small><small>(<a href='docExplore?doc_id=PVA_038,xv_038,xvi'>PVA_038,xv_038,xvi</a>)</small></small></h2>

	puruṣopabhogasidhyarthaṃ pradhānasya pravarttanaṃ ।
	sāmājikārthasiddhyarthaṃ naṭaraṅgakriyā yathā ॥ 281 ॥ (PVA)

<h2 id='038,xvi'>038,xvi <small><small></small></small></h2>

tataśca buddhimatkāraṇaviparyayasya prasiddhiḥ । atha pratipuruṣamātmanāṃ bhedādapareṇa rāgādirahitenātmanā sarveṣāmīśvareṇa bhavitavyaṃ । anyathā pratiniyatavarṇṇaṃsaṃsthānādayaḥ saṃsāripuruṣāṇāṃ kenopadarśitāḥ । yatropabhogecchyā pradhānasya pravṛttiḥ । uktamatra ।

<h2 id='038,xvii'>038,xvii <small><small>(<a href='docExplore?doc_id=PVA_038,xvii_039,ii'>PVA_038,xvii_039,ii</a>)</small></small></h2>

yathā sāmājikānāmanādyupadeśadarśanād didṛkṣā vinivṛtyarthaṃ naṭasya nāṭakaprayogaḥ tathā saṃsāripuruṣāṇamapi ।

<h2 id='038,xviii'>038,xviii <small><small></small></small></h2>

	kṣīrasya kathamajñātvā vatsavṛddhyai pravarttanaṃ ।
	tathedamapi kiṃ neṣṭaṃ pradhānasya pravarttanaṃ ॥ 282 ॥ (PVA)

<039>

<h2 id='039,i'>039,i <small><small></small></small></h2>

tasmāt paryaṃvasāne sukhādyarthitarūpatādarśanāt sukhādirūpeṇa sakalasya kāraṇena bhavitavyaṃ । tāvatā parisamāptamiti neśvarasiddhiḥ । 〈a〉 yuktañcaiṃtat ।

<h2 id='039,ii'>039,ii <small><small></small></small></h2>

	aprekṣāpūrvakatvasya padārtheṣūpalabdhitaḥ ।
	acetanatvantaddhetoriti yuktividāṃ nayaḥ ॥ 283 ॥ (PVA)
	aprekṣāvatpadārthānāṃ kāraṇaṃ na na yuktimat ।
	chāgādīnāṃ purīṣādervarttulīkaraṇena kiṃ ॥ 284 ॥ (PVA)

<h1 id='1.1.3.2'>1.1.3.2</h1>

<2—pradhānakāraṇatānirāsaḥ—>

<h2 id='039,iv'>039,iv <small><small>(<a href='docExplore?doc_id=PVA_039,iv_039,vi'>PVA_039,iv_039,vi</a>)</small></small></h2>

pradhānameva tarhi kāraṇaṃ bhaviṣyatīti sāṃkhyāḥ:

<h2 id='039,v'>039,v <small><small></small></small></h2>

atredamucyate ।

<h2 id='039,vi'>039,vi <small><small></small></small></h2>

	anvayaścet sukhādīnāṃ vastutvāccetanatvataḥ ।
	puruṣāṇāṃ tatastattvaṃ kāraṇaṃ na kimiṣyate ॥ 285 ॥ (PVA)
	natu varṇṇādi saṃsthānaṃ pradhānasyāsti bhāvikaṃ ।
	varṇṇādi kāryakaraṇaṃ pradhānasya mataṃ kathaṃ ॥ 286 ॥ (PVA)
	athāpi śaktirūpeṇa sarvamatropagamyate ।
	sarvaśaktyātmakaṃ vastu pradhānamiti kathyate ॥ 287 ॥ (PVA)
	tasyādṛṣṭasya tādṛk ca kāraṇatvānumānavat ।
	kārya hi kāryāntarataḥ kāryatvādanyakāryavat ॥ 288 ॥ (PVA)

<h2 id='039,x'>039,x <small><small>(<a href='docExplore?doc_id=PVA_039,x_039,xi'>PVA_039,x_039,xi</a>)</small></small></h2>

na khalu kāraṇamakāraṇamupalabhyate । tata upalabdharūpānusaraṇenaiva kāraṇakalpanā ।

<h2 id='039,xi'>039,xi <small><small></small></small></h2>

atha bhedānāmanvayādanvayinā kenacit tadrūpeṇa kāraṇena bhavitavyaṃ । kāraṇasya tu na kenacidanvaya iti kathamanvayasyāparaṃ kāraṇaṃ । ghaṭaśarāvādīnāṃ hi bhede mṛdrūpānvayādekamṛtpiṇḍapūrvaṃkatā । na tu mṛtpiṇḍasyāparamṛtpiṇḍapūrvakataikatvānmṛtpiṇḍasya । mṛtpiṇḍadaṇḍādīnāmapyaparamekaṃ yāvadekamevānte〈nvayi〉 ।

<h2 id='039,xii'>039,xii <small><small>(<a href='docExplore?doc_id=PVA_039,xii_039,xv'>PVA_039,xii_039,xv</a>)</small></small></h2>

tadapyasat । uktaṃ sattvādīnāṃ puruṣāṇāñcāparaṃ kāraṇaṃ prāptaṃ 〈।〉 bhavatu tarhyekameva kimapi kāraṇaṃ 〈।〉

<h2 id='039,xiii'>039,xiii <small><small></small></small></h2>

tadapyasat ।

<h2 id='039,xiv'>039,xiv <small><small></small></small></h2>

	triguṇādirūpatā tasya pradhānasya na sidhyati ।
	vastutvenānvayād vastu kāraṇaṃ kimapīkṣyatāṃ ॥ 289 ॥ (PVA)

<h2 id='039,xv'>039,xv <small><small></small></small></h2>

vastu vastvityanvayāt kāryāṇāṃ vasturūpatā kāraṇasya । na ca mṛdādirūpādaparā vasturūpatā । tatomṛdādirūpataiva kāraṇasya prāptā । tathā sati sarvātmakaṃ pradhānamiti prāptaṃ ।

<h2 id='039,xvi'>039,xvi <small><small>(<a href='docExplore?doc_id=PVA_039,xvi_039,xix'>PVA_039,xvi_039,xix</a>)</small></small></h2>

naitadasti ।

<h2 id='039,xvii'>039,xvii <small><small></small></small></h2>

	kāraṇānugataṃ kāryaṃ svarūpeṇa na sarvathā ।
	anyathābhūtavahnayāderdhūmādirdṛśyatenyathā ॥ 290 ॥ (PVA)

<h2 id='039,xviii'>039,xviii <small><small></small></small></h2>

kāraṇaṃ hi tat tasya yadyadanvayavyatirekāvanuvarttate na tu tadrūpaṃ । tathā ca vahnerdhūmo meghādibhyo jalamiti । tatra nāsti sarūpateti na kāryakāraṇabhāvaḥ syāt ।

<h2 id='039,xix'>039,xix <small><small></small></small></h2>

atha tatrāpyasti sarūpaṃ kimapi kāraṇaṃ tathābhūtakāryatvādevānumīyatāṃ । anumīyatāṃ yadi sārūpyeṇa kāryakāraṇabhāvasya pratibandhosti । na cāsti vyāpterabhāvāt । yena vyabhicārastasyāpi pakṣīkaraṇamiti cet 〈।〉 evantarhi na kiñicadanaikāntikaṃ nāma syāt । yena yena vyabhicārastameva pakṣīkuryāditi । tasmādanavasthāprasaṅgādasadetat ।

<040>

<h1 id='1.1.3.3'>1.1.3.3</h1>

<3. na karmakāraṇatā>

<h2 id='040,i'>040,i <small><small>(<a href='docExplore?doc_id=PVA_040,i_040,iv'>PVA_040,i_040,iv</a>)</small></small></h2>

athāpyucyate 〈।〉

<h2 id='040,ii'>040,ii <small><small></small></small></h2>

	karmmaṇāṃ pariṇāmoyamiti siddhamidaṃ kutaḥ ।
	anvayavyatirekitvaṃ karmmaṇo 'pi na vidyate ॥ 291 ॥ (PVA)

<h2 id='040,iii'>040,iii <small><small></small></small></h2>

na khalu karmmāpi śubhāśubhādikamasya jagato vaicitryasya kāraṇamiti jñāyate । āstāntāvadetadityanyaducyate । yaduktaṃ rāgādimānapi sakalaśaktiyukto bhaviṣyati । tataḥ krīḍādyarthaṃ jagadvaicitryakaraṇaṃ ।

<h2 id='040,iv'>040,iv <small><small></small></small></h2>

tatrocyate ।

<h2 id='040,v'>040,v <small><small>(<a href='docExplore?doc_id=PVA_040,v'>PVA_040,v</a>)</small></small></h2>

	ajñānāṃ rāgiṇāṃ krīḍārasaḥ śuddhātmanāṃ nahi ।
	kiciṃnmātraviśuddhyāpi nāryaḥ krīḍāsu varttate ॥ 292 ॥ (PVA)
	narakādibhayādanyo nāryaḥ krīḍāsu varttate ।
	tasya tvetad bhayaṃ nāsti kasmāt tābhyo nivarttate ॥ 293 ॥ (PVA)
	rāgādibhyo yadā duḥkhaṃ narakādiṣu varttate ।
	tasya tannāsti kenedaṃ bhavataḥ suhṛdocyate ॥ 294 ॥ (PVA)
	bhāvanātaḥ samudbhūtā vāsīcandanakalpanā ।
	narakādibhayaṃ duḥkhanna bādhata iti sthitiḥ ॥ 295 ॥ (PVA)
	evameva tadudbhūtamiti yuktamidanna ca ।
	svābhāvikatve tattasya jagat svābhāvikaṃ bhavet ॥ 296 ॥ (PVA)

<h2 id='040,x'>040,x <small><small>(<a href='docExplore?doc_id=PVA_040,x_040,xii'>PVA_040,x_040,xii</a>)</small></small></h2>

tasyaivaikasya tadidaṃ vyaktamīśvara ceṣṭitaṃ ।

<h2 id='040,xi'>040,xi <small><small></small></small></h2>

kiṃca ।

<h2 id='040,xii'>040,xii <small><small></small></small></h2>

	īśvarādīśvaratvasya prāptistasyāpi sānyataḥ ।
	tadanyasyāpi sānyasmānna svābhāvika īśvaraḥ ॥ 297 ॥ (PVA)
	utkarṣosti guṇānāṃ cet śakrabrahmatvasambhave ।
	īśvaratvamapi prāptaṃ nāsti nittyeśvarasthitiḥ ॥ 298 ॥ (PVA)
	athaitadapi nāstyeva saṃsārī neśvarastataḥ ।
	atra yasya pratikṣepastasyānyatrāpi kā kṣamā ॥ 299 ॥ (PVA)

<h2 id='040,xv'>040,xv <small><small>(<a href='docExplore?doc_id=PVA_040,xv_040,xvi'>PVA_040,xv_040,xvi</a>)</small></small></h2>

yo hi grāmameva muṣṇāti sādhujanasamavāye tasyāraṇye trāṇāsambhavini kā kṣamā । tathā yastāratamyasambhavinyāmavasthāyāṃ tadanugamane prakarṣasambhavaṃ pratyācakṣīta । tasya niranugame vastuni na pratikṣepa iti ka evaṃ pratyeti । tasmāt ।

<h2 id='040,xvi'>040,xvi <small><small></small></small></h2>

	saṃsthānasaṅgamād bhāvāḥ kṛtā kartreti sidhyati ।
	ahetuguṇayuktasya kuta eva tu siddhatā ॥ 300 ॥ (PVA)

<h1 id='1.1.3.4'>1.1.3.4</h1>

<4. na paramāṇvādikāraṇatā>

<h2 id='040,xvii'>040,xvii <small><small>(<a href='docExplore?doc_id=PVA_040,xvii_040,xix'>PVA_040,xvii_040,xix</a>)</small></small></h2>

guṇatāratamyadarśaṃnāda 〈bhi〉 yogaviśeṣāt sāmarthyasambhavaḥ prāgasamarthānāmapi pakṣāditi yuktametat । atyantavilakṣaṇasya tu svabhāvasiddhasāmarthyātmanonugamarahitasya sādhanāsambhava eva ।

<h2 id='040,xviii'>040,xviii <small><small></small></small></h2>

kiṃca ।

<h2 id='040,xix'>040,xix <small><small></small></small></h2>

	saṃsthānaṃ hi nāmedaṃ vastuvṛttena siddhimat ।
	bhrāntimātrasya sadbhāvāt paramāṇava eva te ॥ 301 ॥ (PVA)

<h2 id='040,xx'>040,xx <small><small>(<a href='docExplore?doc_id=PVA_040,xx_041,i'>PVA_040,xx_041,i</a>)</small></small></h2>

na khalu paramāṇubhyo vyatiricyamānaśarīraṃ dravyāśritamasti । paramāṇava eva kevalāstato vaidharmyeṇa paramāṇava iti kathamucyate ।

<041>

<h2 id='041,i'>041,i <small><small></small></small></h2>

atha lokapratītimātravyavasthāpitaṃ tadupādīyate । tadapyayuktaṃ । kalpanāracitamātrasyāsādhanatvāt । atha paramāṇava eva tena rūpeṇocyante 〈।〉 tathā sati paramāṇavo 'pi kāryā eva 〈।〉 tataḥ kāryaṃtvādevetyayameva heturupanyāsārhaḥ । atha tatrābhūta bhrāntijanakāḥ paramāṇava eva tathocyante । evantarhi 〈।〉

<h2 id='041,ii'>041,ii <small><small>(<a href='docExplore?doc_id=PVA_041,ii'>PVA_041,ii</a>)</small></small></h2>

	paramāṇavaḥ svarūpeṇāva<?>bhāsante yadi bhāvataḥ ।
	īśvarasya kathaṃ buddhiḥ saṃsthānakaraṇaṃ mama ॥ 302 ॥ (PVA)
	nirūpya karaṇantasya yadi nāstīti bhaṇyate ।
	sarvajñatā kathantasya nirūpya karaṇe sati ॥ 303 ॥ (PVA)
	paropagamanenātha saṃsthānasya nirūpaṇaṃ ।
	svayamapratipannasya paropagamanaṃ kutaḥ ॥ 304 ॥ (PVA)
	athāvayavisadbhāvādidamuttaramucyate ।
	nirūpayiṣyate paścādetadatyantadurghaṭaṃ ॥ 305 ॥ (PVA)

<h2 id='041,vi'>041,vi <small><small>(<a href='docExplore?doc_id=PVA_041,vi'>PVA_041,vi</a>)</small></small></h2>

athavā dṛṣṭānte saṃśayaḥ । tenaiveśvareṇa saṃśayo'naikāntikatā saṃsthānasyāsiddhatvāt । svarūpamevārthakriyākārihetutvenopādīyate । tacca tathā svarūpamīśvarasyāpīti tenaiv(a ) 〈।〉 naikāntaḥ । na hi sa īśvaraḥ sthitvā sthitvā pravarttate arthakriyākārī vānyena preryamāṇaḥ । athāsau svayameva śaktastataḥ pareṇa na preryate । kulālādayo 'pi yatra śaktāḥ pareṇa preryanta ityayuktameva । te'samarthā eveti cet । dṛṣṭasya samarthatvena kathamasāmarthyaṃ 〈।〉 tasyāpi tarhi dṛṣṭasyānumānena samarthatāsti । anumānenāparānumāne na kulālasya sāmarthyaṃ kevalasyeti cedīśvarasya apareśvarānumānamityanavasthā ।

<h2 id='041,vii'>041,vii <small><small>(<a href='docExplore?doc_id=PVA_041,vii_041,xi'>PVA_041,vii_041,xi</a>)</small></small></h2>

kiṃca ।

<h2 id='041,viii'>041,viii <small><small></small></small></h2>

	saṃsthānaṃ paramāṇūnāṃ nāstītyetat kuto mataṃ ।
	tattvādeveti cedetat kutastattvaṃ pratīyatāṃ ॥ 306 ॥ (PVA)

<h2 id='041,ix'>041,ix <small><small></small></small></h2>

nahi paramāṇūnāṃ paramāṇutvamevaṃvidhamavagataṃ yena saṃsthānābhāvaḥ ।

<h2 id='041,x'>041,x <small><small></small></small></h2>

athaivamucyate । yat sthūlaṃ tadavayavopacayapūrvakaṃ yathānekavindusamāhārarūpo jalasaṃghātaḥ । dvyaṇukaparyantaṃ ca sthūlantatonekasaṃghātarūpamiti paramāṇusiddhiḥ ।

<h2 id='041,xi'>041,xi <small><small></small></small></h2>

tadapyasat ।

<h2 id='041,xii'>041,xii <small><small>(<a href='docExplore?doc_id=PVA_041,xii'>PVA_041,xii</a>)</small></small></h2>

	aṣṭāṇukāt paraṃ rūpamastīti kuto gatiḥ ।
	etadaṣṭāṇukaṃ rūpamanyathā veti kā pramā ॥ 307 ॥ (PVA)
	dṛṣṭatve paramāṇūnāṃ tatsaṃkhyā syād viniścitā ।
	atha sthūlaṃ tadatyantaṃ tena tad dvyaṇukaṃ na hi ॥ 308 ॥ (PVA)
	dvyaṇukādi yadā〈'〉 dṛṣṭaṃ kimapekṣyāsya pīnatā ।
	anumīyamānāpekṣā cedanavasthā prasajyate ॥ 309 ॥ (PVA)
	anumīyamānasāpekṣā sarvasya sthūlatā bhavet ।
	athāpi dṛśyaṃ yad rūpaṃ paryanteṇurasau mataḥ ॥ 310 ॥ (PVA)
	varttulatvādisaṃsthānaṃ tasya kiṃ nopalabhyate ।
	paramāṇurna siddhaścat kutovayavisambhavaḥ ॥ 311 ॥ (PVA)
	siddhiśced paramāṇūnāṃ kutovayavisambhavaḥ ।
	ekadeśena saṃsarggaḥ paramāṇurasau kathaṃ ॥ 312 ॥ (PVA)
	ekadeśena saṃsargge sarvasyaivopalabhyate ।
	tataḥ saṃsaggasadbhāvāt nāṇuḥ sthūlapadārthavat ॥ 313 ॥ (PVA)

<h2 id='041,xix'>041,xix <small><small>(<a href='docExplore?doc_id=PVA_041,xix_041,xxi'>PVA_041,xix_041,xxi</a>)</small></small></h2>

athāpi syāt 〈।〉 dvayoḥparamāṇvoḥ saṃyoga upajāyate padārthāntaraṃ na tu saṃsparśaḥ sarvātmanaikadeśena vā ।

<h2 id='041,xx'>041,xx <small><small></small></small></h2>

tadapyasat ।

<h2 id='041,xxi'>041,xxi <small><small></small></small></h2>

	asaṃsargge 'pi saṃyogo yadi kutaḥ sa eva saḥ ।
	kathamekaghanākārāḥ paramāṇuṣu saṃvidaḥ ॥ 314 ॥ (PVA)
<042>
	athānyovayavī tatra tatraikākāratā dhiyāṃ ।
	nittyatvāt paramāṇūnāṃ sāntarāṇāṃ dṛśirbhavet ॥ 315 ॥ (PVA)
	yadi nāmāsmadādīnāmadṛśyāḥ paramāṇavaḥ ।
	īśvarasyākṣadṛśyatvanteṣāṃ naiva〈hi〉 sambhavi ॥ 316 ॥ (PVA)
	athadvayamasau paśyet samavāyaḥ kathambhavet ।
	bhrāntataiva janasya syāt tathā satyanyathekṣaṇāt ॥ 317 ॥ (PVA)

<h2 id='042,iv'>042,iv <small><small>(<a href='docExplore?doc_id=PVA_042,iv_042,viii'>PVA_042,iv_042,viii</a>)</small></small></h2>

avayavasaṃyogapūrvakañca sthūlamiti kuta etat । yadi nāma mṛtpiṇḍādāvupalabdhamaṅakurādau tu nopalabhyata eva । tathā hi ।

<h2 id='042,v'>042,v <small><small></small></small></h2>

	vaṭasya bījamatyalpaṃ tatkāryaṃmatipīvaraṃ ।
	tatrāvayavasaṃyogaḥ prāgabhāve kathaṃ bhavet ॥ 318 ॥ (PVA)

<h2 id='042,vi'>042,vi <small><small></small></small></h2>

vidyamānānāmevāvayavānāṃ saṃyoga iti samayaḥ । na ca sthūlarūpakāṇḍādeḥ prāk tadavayavānāmupalambhastataḥ kathaṃ saṃyogaḥ । kutaścāvayavīti sakalamandhakāranarttanaṃ ।

<h2 id='042,vii'>042,vii <small><small></small></small></h2>

athākāśadeśavyāpitaḥ paramāṇavo dṛṣṭasahāyāḥ sañcīyante ।

<h2 id='042,viii'>042,viii <small><small></small></small></h2>

tadayuktaṃ ।

<h2 id='042,ix'>042,ix <small><small>(<a href='docExplore?doc_id=PVA_042,ix'>PVA_042,ix</a>)</small></small></h2>

	sañcīyante sthitāḥ santaḥ kimapūrvodayastataḥ ।
	kāraṇāditi sarveṣāmatra saṃdeha eva naḥ ॥ 319 ॥ (PVA)
	athādṛṣṭo 'pi dṛṣṭāntādastītyeva pratīyate ।
	pradīpadṛṣṭāntabalāt sāṃkhyadarśanamāgataṃ ॥ 320 ॥ (PVA)
	tata eveśvaraḥ karttetyetad dūrataraṃ gataṃ ।
	vyañjakaśca pradīpādiracetanatayā gataḥ ॥ 321 ॥ (PVA)
	acetanād vyaktiriti kathamīśvarasādhanaṃ ।
	cetanādhiṣṭhitaḥ so 'pītyatra prākkṛtamuttaraṃ ॥ 322 ॥ (PVA)
	tasmād yato yato yad yat tattadastu tatastataḥ ।
	kiñciccetanataḥkiñcidanyataśceti niścayaḥ ॥ 323 ॥ (PVA)
	pītamapyanyathā śuklaṃ vastutvādanyaśuklavat ।
	pratyakṣabādhato neti sotra neti kuto matiḥ ॥ 324 ॥ (PVA)
	mama nāstīti naivāsau tavādṛṣṭirnahi pramā ।
	tavādṛṣṭiḥ pramāṇañcedīśvaro neti gamyatāṃ ॥ 325 ॥ (PVA)

<h2 id='042,xvi'>042,xvi <small><small>(<a href='docExplore?doc_id=PVA_042,xvi_042,xvii'>PVA_042,xvi_042,xvii</a>)</small></small></h2>

tavāpramā sā dṛṣṭiścedīśvaro neti gamyatāṃ ।

<h2 id='042,xvii'>042,xvii <small><small></small></small></h2>

api ca 〈।〉 na kāryamityeva saṃsthānamityeva vastvityevābhimatakāraṇamanumāpayati । na khalu puruṣecchayā hetavaḥ sādhyasādhanāya pravarttante । anyatheśvaraviparyayo 'pi syāt tasyāpi siddhiprasaṅagāt । tataḥ na kiñcit kasyacinna sidhyeta । api tu yādṛśād yathā yadupalabhyate tādṛśamevānumāpayatītyāha ।

<h2 id='042,xviii'>042,xviii <small><small>(<a href='docExplore?doc_id=PVA_042,xviii_042,xix'>PVA_042,xviii_042,xix</a>)</small></small></h2>

	siddhaṃ yādṛgadhiṣṭhātṛbhāvābhāvānuvṛttimat ।
	sanniveśādi tad yuktaṃ tasmād yadanumīyate ॥ 11 ॥

<h2 id='042,xix'>042,xix <small><small></small></small></h2>

yādṛgadhiṣṭhāturbhāvābhāvādanuvṛttikāri dṛṣṭaṃ । yādṛśo vādhiṣṭhāturbhāvābhāvānuvarttamānaṃ yadupalabdhaṃ tādṛśāttu tadevānumīyata iti yuktaṃ । sanniveśādi 〈।〉 sanniveśo vastutvaṃ sthitvā pravṛttirvā 〈।〉 yādṛśī yādṛśādupalabdhā tādṛśyāstādṛgadhiṣṭhātranumānamupapannaṃ nānyathetyāha ।

<h2 id='042,xx'>042,xx <small><small>(<a href='docExplore?doc_id=PVA_042,xx_043,iii'>PVA_042,xx_043,iii</a>)</small></small></h2>

	vastubhede prasiddhasya śabdasāmyādabhedinaḥ ।
	na yuktānumitiḥ pāṇḍudravyādivaddhutāśane ॥ 12 ॥

<h2 id='042,xxi'>042,xxi <small><small></small></small></h2>

yadi hi saṃsthānabhedaṃ parityajya saṃsthānaśabdamātravācyaṃ karttṛviśeṣānugamaṃ nirasya heturupādīyate vastutvamātraṃ vā tadā yuktānumitiḥ । syātpāṇḍudravyādiva vahnau । tatra hi

<043>

<h2 id='043,i'>043,i <small><small></small></small></h2>

pāṇḍuviśeṣovadhāraṇīyo yo dhūmagataḥ । dhūmādeva tadanumānaṃ tarhi kiṃ pāṇḍutayā ।

<h2 id='043,ii'>043,ii <small><small></small></small></h2>

atrocyate ।

<h2 id='043,iii'>043,iii <small><small></small></small></h2>

	viśiṣṭameva pāṇḍutvaṃ dhūma ityabhidhīyate ।
	vyatiriktanna dhūmatve pāṇḍutvasya viśeṣaṇaṃ ॥ 326 ॥ (PVA)

<h2 id='043,iv'>043,iv <small><small>(<a href='docExplore?doc_id=PVA_043,iv'>PVA_043,iv</a>)</small></small></h2>

dhūmagatapāṇḍutvāditi korthaḥ । agnyanvayavyatirekānu vidhānameva kathamavagantavyam 〈।〉 atrāpi dhūmatvamagnyavinābhāvīti kāryakāraṇabhāvasya grahaṇenānumā bhavet 〈।〉 tathā ca sutarāmīśo na siddhimadhigacchatīti lābhamicchato mūlasyāpi nāśaḥ । tasmād vastubhede dṛṣṭānte yo dṛṣṭo vastubhedaḥ saṃsthānaviśeṣe ghaṭādau puruṣādhiṣṭhānaviśeṣastasya śabdasāmyādabhedavato na yuktānumitiḥ । tatheśvarasyāpītyekānta eṣaḥ ।

<h2 id='043,v'>043,v <small><small>(<a href='docExplore?doc_id=PVA_043,v_043,vii'>PVA_043,v_043,vii</a>)</small></small></h2>

athāpi syād 〈।〉 yadi pāṇḍutvād viśeṣarahitādanumānaṃ pravarttayemahi tataḥ pratyakṣabādhā syāt na sarvasya tu pāṇḍutāyāmagnisaṃsarggaḥ pratyakṣato viparyayasya darśanāt । īśvarānumāne tu bādheta tadanumānaṃ ।

<h2 id='043,vi'>043,vi <small><small></small></small></h2>

naitadasti ।

<h2 id='043,vii'>043,vii <small><small></small></small></h2>

	na na bādhyata ityevamanumānaṃ pravarttate ।
	sambandhadarśanāt tasya pravarttanamitīritaṃ ॥ 327 ॥ (PVA)
	anyathā kumbhakāreṇa mṛdvikārasya kasyacit ।
	ghaṭādeḥ karaṇāt sidhyed valmīkasyāpi tatkṛtiḥ ॥ 13 ॥

<h2 id='043,ix'>043,ix <small><small>(<a href='docExplore?doc_id=PVA_043,ix'>PVA_043,ix</a>)</small></small></h2>

na khalu valmīkasya kumbhakārakaraṇenumāne bādhakamasti । na na darśanameva bādhakaṃ 〈।〉 yadi kumbhakāraḥ karttā bhavedupalabhyeta । īśvare 'pi kimanupalambhaḥ 〈।〉 nanvevamadṛṣṭaṃ karmmāpi na kalpanīyaṃ । tatkimidānīṃ śuṣiramityeva jānupraveśaḥ । atha karmmāpi parikalpyāpara īśaḥ parikalpyate । tatastato'nyo 'pītyevamanavasthā । kiñca

<h2 id='043,x'>043,x <small><small>(<a href='docExplore?doc_id=PVA_043,x_043,xi'>PVA_043,x_043,xi</a>)</small></small></h2>

	kumbhakāro 'pi tatkārye kimadṛṣṭo na kalpyate ।
	kaṣṭakalpanametat kimīśvare 'pi na sambhavi ॥ 328 ॥ (PVA)

<h2 id='043,xi'>043,xi <small><small></small></small></h2>

atha daṇḍamṛtpiṇḍacakrakaraprakramānugamo na valmīka upalabhyate । yadi tarhi mahatīyaṃ bhavataḥ sūkṣmekṣikā । tadā parvatādiṣvapyaniyatasaṃsthāneṣu 〈na〉 prekṣāvadvṛttirupalabhyate ityeṣāmapi kriyā na kimarddhajaratīyamālambate ।

<h2 id='043,xii'>043,xii <small><small>(<a href='docExplore?doc_id=PVA_043,xii_043,xiv'>PVA_043,xii_043,xiv</a>)</small></small></h2>

atha pṛthivīdhāraṇamātrakaraṇe parvatāderupayogaḥ । kintatra parvatādiṣu ghaṭitasaṃsthāneneti । ebaṃ taddhi ।

<h2 id='043,xiii'>043,xiii <small><small></small></small></h2>

	upayogaṃ vinā bhūbhṛt saṃsthānaṃ kriyate'nyathā ।
	kiṃ vā na puruṣastatra hetustena virūpatā ॥ 329 ॥ (PVA)

<h2 id='043,xiv'>043,xiv <small><small></small></small></h2>

kimupayogābhāvāt puruṣakarttṛtve 'pi saṃsthānamatiśobhanaṃ na jāyate puruṣo vā na kartteti saṃdeha eva ।

<h2 id='043,xv'>043,xv <small><small>(<a href='docExplore?doc_id=PVA_043,xv_044,ii'>PVA_043,xv_044,ii</a>)</small></small></h2>

nanveṣa doṣaḥ kāryasamaḥ । tathā hi । "prayatnakāryānekatvāt kāryasamaḥ ।" prayatnānāntarīyakatvāt kāryaḥ śabda iti 〈।〉 prayatnāntaraṃ vyaktirapi dṛṣṭā iti na kāryaḥ śabda iti । tathātrāpi saṃsthānamatyakāryamapi dṛṣṭamiti ।

<044>

<h2 id='044,i'>044,i <small><small></small></small></h2>

tadapyasat ।

<h2 id='044,ii'>044,ii <small><small></small></small></h2>

	sādhyenānugamāt kārye sāmānyenāpi sādhane ।
	sambandhibhedād bhedoktidoṣaḥ kāryasamo mataḥ ॥ 14 ॥

<h2 id='044,iii'>044,iii <small><small>(<a href='docExplore?doc_id=PVA_044,iii'>PVA_044,iii</a>)</small></small></h2>

sādhyena hi kāryatvādinā sāmānyenāpi sādhane sādhanaviṣaye 〈ukto〉 yo doṣaḥ sa kāryasamo mataḥ । kāryasamajātirūpaḥ । kīdṛśo doṣaḥ 〈।〉 bhedoktidoṣaḥ । bhedasyoktirupakṣepaḥ । kāryatvannāma kimabhivyaktigatamupādīyate kiṃ votpattigatamiti । sambandhibhedād yo bhedoktidoṣaḥ sa kāryasamaḥ 〈।〉 tatrāpi yadyanaikāntikamudbhāvayati । prayatnādāvaraṇavigamādityevamapi na virodhīti । na jātyuttaraṃ । kintu sāmānyenāpi sādhanaṃ bhavati । yatobhivyaktirapi nittyasya viruddhaiva । tato jātyuttaramanyathā naikāntikodbhāvanaṃ sattyameva bhavet ।

<h2 id='044,iv'>044,iv <small><small>(<a href='docExplore?doc_id=PVA_044,iv'>PVA_044,iv</a>)</small></small></h2>

athātrottaraṃ । kāryānyatve prayatnāhetutvamanupalabdhikāraṇopapatteḥ । prayatnakāryānyatvopapatteḥ syādeta 〈t〉 sattvaṃśabde syāt । anupalabdhikāraṇasya vyavadhānāderupapatte〈ḥ〉 na ca śabdasya vyavadhānādikāraṇopapattiḥ 〈।〉 tena nāsya prayatnānantaramabhivyaktiḥ । yatra prayatnānantaramabhivyaktistatrānupalabdhikāraṇamupayujyate vyavadhānaṃ 〈।〉 vyavadhānāpohāccārthasyopalabdhirūpatadvilakṣaṇābhi vyaktirbhavati ।

<h2 id='044,v'>044,v <small><small>(<a href='docExplore?doc_id=PVA_044,v_044,xi'>PVA_044,v_044,xi</a>)</small></small></h2>

atrocyate ।

<h2 id='044,vi'>044,vi <small><small></small></small></h2>

	śabdasyāpi na setye〈ta〉t kathaṃ kasmāt pratīyate ।
	yadyabhivyaktisambandho nittyasyāpyupapattibhāk ॥ 330 ॥ (PVA)

<h2 id='044,viii'>044,viii <small><small></small></small></h2>

athāpi syāt ।

<h2 id='044,ix'>044,ix <small><small></small></small></h2>

	śabdasyānupalabdhatve vyavadhānādikāraṇaṃ ।
	ghaṭādīnāmiva vyaktaṃ nekṣyate'taḥ prayatnajāḥ ॥ 331 ॥ (PVA)

<h2 id='044,x'>044,x <small><small></small></small></h2>

tadapyasat ।

<h2 id='044,xi'>044,xi <small><small></small></small></h2>

	vyavadhānādayaḥ santi śabdasyetyapi kalpyatāṃ ।
	pratyabhijñāyamānatvācchabdasya na vināśitā ॥ 332 ॥ (PVA)

<h2 id='044,xii'>044,xii <small><small>(<a href='docExplore?doc_id=PVA_044,xii_044,xiv'>PVA_044,xii_044,xiv</a>)</small></small></h2>

ghaṭādayo 'pi prāgupalabdhā vyavadhānāvasthāyāṃ na vinaṣṭā iti vyavadhānāpagame pratyabhijñānādeva pratīyaṃte । śabdo 'pi pratyabhijñānāt tathaiva yuktaḥ । athānyenopalambhādevaṃ pratītirna pratyabhijñānāt svayaṃ sākṣāditi mahatī tattvadṛṣṭiḥ ।

<h2 id='044,xiii'>044,xiii <small><small></small></small></h2>

kiṃca ।

<h2 id='044,xiv'>044,xiv <small><small></small></small></h2>

	pareṇāpi pratītaṃ tat pratyabhijñānatonyataḥ ।
	na gamyate kathantasya parasmādapi nittyatā ॥ 333 ॥ (PVA)

<h2 id='044,xv'>044,xv <small><small>(<a href='docExplore?doc_id=PVA_044,xv_045,i'>PVA_044,xv_045,i</a>)</small></small></h2>

tasmādatra prāgukta eva parihāraḥ । "sāmānyenāpi sādhane sambandhī"tyādi ।

<h2 id='044,xvi'>044,xvi <small><small></small></small></h2>

athavā ।

<h2 id='044,xvii'>044,xvii <small><small></small></small></h2>

	"kāryatvānyatvaleśena yatsādhyāsiddhidarśanaṃ ।
	tat kāryasamametat tu tridhā vaktrabhisandhitaḥ ॥ 334 ॥ (PVA)"

<045>

<h2 id='045,i'>045,i <small><small></small></small></h2>

iti ācāryapraṇītaṃ kāryasamalakṣaṇamāśrityedamuktaṃ । akṣapādalakṣaṇantvayuktamegheti pratipāditaṃ vikalpasamaṃ tu "sādharmye 'pi viśeṣoktirvikalpasamaṃ" । tadyathā pūrvavad ghaṭasādharmyeṇānityatve kṛte satyāha । satyetasmin sādharmye kāryatvacākṣuṣatvādinā ghaṭa evānityo nānyaḥ ।

<h2 id='045,ii'>045,ii <small><small>(<a href='docExplore?doc_id=PVA_045,ii_045,iv'>PVA_045,ii_045,iv</a>)</small></small></h2>

nanu 〈atrāpi〉 kāryatvasaṃsthānatvādisāmānyena sādhanaṃ bhavati । viśeṣasambandhidvāraparikalpane kāryasamapratha<?>〈 vacana〉 taiva ghaṭaparvatādisaṃsthānaparikalpanāt ।

<h2 id='045,iii'>045,iii <small><small></small></small></h2>

tadasattyaṃ ।

<h2 id='045,iv'>045,iv <small><small></small></small></h2>

	saṃsthānāderna sāmānyaṃ buddhipūrvakriyodbhavaḥ ।
	anyatrāpyasya dṛṣṭatvād vṛkṣādāviti varṇṇataṃ ॥ 335 ॥ (PVA)
	pratibaddhaviśeṣasya tyāgād yat sādhanaṃ kvacit ।
	tadatyantamasambaddhamanittye kākakārṣ ṇyavat ॥ 336 ॥ (PVA)

<h2 id='045,vi'>045,vi <small><small>(<a href='docExplore?doc_id=PVA_045,vi_045,viii'>PVA_045,vi_045,viii</a>)</small></small></h2>

atrāha paraḥ । yadi nāma buddhipūrvakriyānvayo na dṛṣṭaḥ 〈।〉 sa eva sādhanaṃ saṃsthānāvirmābhūt । śabdavācyatānvayastu saṃsthānaṃ saṃsthānamityādirbhaviṣyati । tatastadabhinnalakṣaṇatvādekakāryatvasiddhiḥ ।

<h2 id='045,vii'>045,vii <small><small></small></small></h2>

asadetad 〈।〉 yataḥ ।

<h2 id='045,viii'>045,viii <small><small></small></small></h2>

	kalpanāmātraracitādarthāsattivivarjitāt ।
	dharmmāt tatsambhavinyarthe yatra tatra samīhitāt ॥ 337 ॥ (PVA)
	jātyantare prasiddhasya śabdasāmānyadarśanāt ।
	na yuktaṃ sādhanaṃ gotvācchaśādīnāṃ viṣāṇavat ॥ 15 ॥

<h2 id='045,x'>045,x <small><small>(<a href='docExplore?doc_id=PVA_045,x_045,xii'>PVA_045,x_045,xii</a>)</small></small></h2>

śaśādivilakṣaṇo hi jātyantare prasiddho viṣāṇasambandhaḥ 〈।〉 sa kiṃ gauriti vajanābhedamātrādanumīyate ।

<h2 id='045,xi'>045,xi <small><small></small></small></h2>

	arthābhede 'pi pāṇḍutvānnānumānamitīritaṃ ।
	kiṃ punaryatra nārtho 'pi śabdamātraṃ paraṃ samaṃ ॥ 338 ॥ (PVA)

<h2 id='045,xii'>045,xii <small><small></small></small></h2>

arthasya tāvat sambhavati samīhitasādhyapratibaddhatā । tasyāpi sūkṣmekṣikāvadbhirasādhakatocyate । kiṃ punaḥ śabdasamānatāyā yasyāḥ sādhyasambandhagandho 'pi vidūrīkṛtaḥ 〈।〉 yataḥ ।

<h2 id='045,xiii'>045,xiii <small><small>(<a href='docExplore?doc_id=PVA_045,xiii_046,i'>PVA_045,xiii_046,i</a>)</small></small></h2>

	vivakṣāparatantratvānna śabdāḥ santi kutra vā ।
	tadbhāvādarthasiddhau tu sarvaṃ sarvasya sidhyati ॥ 16 ॥

<h2 id='045,xiv'>045,xiv <small><small></small></small></h2>

kutra caite śabdā na santi vivakṣāyāḥ sarvatrāpratighātāt । tataścedarthaḥ sādhyaḥ sidhyati । na kaścidarthasiddhivaidhuryamāsādayet । tasmādasatparogataṃ ।

<046>

<h2 id='046,i'>046,i <small><small></small></small></h2>

	etena kāpilādīnāmacetanyādi cintitaṃ ।
	anittyādeśca caitanyaṃ maraṇāt tvagapohataḥ ॥ 17 ॥

<h2 id='046,ii'>046,ii <small><small>(<a href='docExplore?doc_id=PVA_046,ii_046,iv'>PVA_046,ii_046,iv</a>)</small></small></h2>

kāpilādīnāmapyacaitanyamitarad vā yataḥ siddhisaudhaśekharībhavati । tadarthatvābhāvācchabdamātrasāmyaracitameva । tathā hi ।

<h2 id='046,iii'>046,iii <small><small></small></small></h2>

	anityatvaṃ na sāṃkhyasya prasiddhaṃ vastuvṛttitaḥ ।
	tasyāvyaktiḥ padārthānāṃ na niranvayanāśitā ॥ 339 ॥ (PVA)

<h2 id='046,iv'>046,iv <small><small></small></small></h2>

na khalu sata evānabhivyaktiranityatā bauddhasya prasiddhā । kā tarhi 〈।〉 niranvayanāśitā ।

<h2 id='046,v'>046,v <small><small>(<a href='docExplore?doc_id=PVA_046,v'>PVA_046,v</a>)</small></small></h2>

nanu 〈na〉 tirobhāvo vinaṣṭānabhivyakyostulya eva । koyaṃ tirobhāvaḥ 〈।〉 adṛśyātmatā । nanu śaśaviṣāṇādīnāñca pradhānānāmanityaprāptiḥ । vidyamānasyāpyanittyateti cet । dṛśyātmanāyāṃ pradhānādīnāmapi syāt । dṛśyasyādṛśyātmatāprāptāvanityateti cet । keyaṃ dṛśyatā nāma । yadyarthasvarūpaṃ kathaṃ dṛśyasyādṛśyatā 〈।〉 tatparityāge vasturūpameva nāsti । atha vastunonyad dṛśyātmatvaṃ tathā tarhi tasyābhāvaḥ kathaṃ na niranvayavināśaḥ । na cānyasyābhāve'nyasya tirodhānaṃ । tasya vā sarvadā pradhānatulyatvānnānityatvaṃ । tasmācchabdaparikalpanāmātrameva sādhanātkenopādīyate । tathā maraṇatvāt tvagapohataḥ 〈।〉 sarvatvagapaharaṇe maraṇāditi maraṇaśabdapravṛttimātrakameva ।

<h2 id='046,vi'>046,vi <small><small>(<a href='docExplore?doc_id=PVA_046,vi_046,viii'>PVA_046,vi_046,viii</a>)</small></small></h2>

	vijñānādinirodho hi maraṇaṃ bauddhabodhataḥ ।
	asiddhaṃ yasya taruṣu vijñānaṃ tanmatistathā ॥ 340 ॥ (PVA)

<h2 id='046,vii'>046,vii <small><small></small></small></h2>

yasya bauddhasya taruṣu vijānasandehastadādinirodharūpamaraṇamasaṃdigdhamiti kaḥ pratyeti । vijñānasya nirodho vijñānābhāve nāsti tathāyuṣaḥ ।

<h2 id='046,viii'>046,viii <small><small></small></small></h2>

āyurjīvitamādhāra ūṣmavijñānayorhi yaḥ iti vacanāt । kathaṃ hi maraṇamamyupapannacaitanyamabhyupeyāt । tasmācchoṣamayaṃ maraṇamāha । tacca naikāntasādhanaṃ vijñānasya karddamādiṣvapi darśanāt । maraṇaśabdavṛttestadapi siddhameveti cet । uktamatra 〈।〉 "vivakṣāparatantratvādi"ti । athārthadarśanāyātātra vivakṣā tatoyamadoṣaḥ ।

<h2 id='046,ix'>046,ix <small><small>(<a href='docExplore?doc_id=PVA_046,ix_046,xi'>PVA_046,ix_046,xi</a>)</small></small></h2>

	maraṇasiddhau tacchabdaḥ pratibaddhaḥ prasidhyati ।
	pratibandhe ca śabdasya tato maraṇasiddhatā ॥ 341 ॥ (PVA)

<h2 id='046,x'>046,x <small><small></small></small></h2>

śabdād vijñānādinirodhalakṣaṇamaraṇasiddhiḥ tathābhūtamaraṇadarśanāyātatve । tayā bhūtamaraṇadarśanāyātatvañca maraṇasiddhāvitītaretarāśrayadoṣaḥ

<h2 id='046,xi'>046,xi <small><small></small></small></h2>

atha nittyaḥ śabdārthasambandhaḥ । tathā sati vāgādīnāmapi viṣāṇitā । athānya eva vāgādiṣu gośabdaḥ sa na pratibaddha eva viṣāṇaviṣāṇitve maraṇaśabdo hi tarhi nāpara iti kimatra bhavataḥ pramāṇaṃ । tannānityatvādisādhanasya sādhanaṃ 〈।〉 tathā sthitvā pravṛttāderiti na sādhyasiddhiḥ ।

<h2 id='046,xii'>046,xii <small><small>(<a href='docExplore?doc_id=PVA_046,xii_047,v'>PVA_046,xii_047,v</a>)</small></small></h2>

yadi tarhi viśeṣaparikalpanena sādhanasyāsādhanatā 〈।〉 saṃsthānādera 〈nityādeśca । a〉 nyasyāpi kṛtakatvāderasādhanameva paravādyapekṣayā sarvamevāprasiddhaṃ vikalpanena ca । tathāhi ।

<047>

<h2 id='047,i'>047,i <small><small></small></small></h2>

	ākāśaguṇaḥ śabdadharmmo'siddhaḥ paraṃprati ।
	sādhyadṛṣṭāntadharmmasya parasparamasiddhatā ॥ 342 ॥ (PVA)

<h2 id='047,ii'>047,ii <small><small></small></small></h2>

tadapyasat ।

<h2 id='047,iii'>047,iii <small><small></small></small></h2>

	āgamād vyomadharmmatvaṃ vācakaṃ naiva kasyacit ।
	viśeṣakalpanāyāntu hetureva vihīyate ॥ 343 ॥ (PVA)

<h2 id='047,iv'>047,iv <small><small></small></small></h2>

tasmād 〈।〉

<h2 id='047,v'>047,v <small><small></small></small></h2>

	vastusvarūpe'siddheyaṃ nyāyaḥ siddhe viśeṣaṇaṃ ।
	abādhakamasiddhāvapyākāśāśrayavad dhvaneḥ ॥ 18 ॥

<h2 id='047,vi'>047,vi <small><small>(<a href='docExplore?doc_id=PVA_047,vi'>PVA_047,vi</a>)</small></small></h2>

āgamaprasiddho hi śabdasyākāśaguṇatve'siddho 'pi śabdaḥ svarūpeṇa dharmmitayā prasiddha eva 〈iti〉 dharmmāsiddheḥ । tathā viśeṣaparikalpanāyāmapi na heturasiddhadharmmisambandho naikāntikovā'sādhāraṇatayā । dharmmī hi pramāṇasiddha iti na viśeṣaṇāprasiddhāvasiddhaḥ । nāpi viśeṣaparikalpanā kvāpyupayoginīti । na hi tatrāvaśyaṃ viśeṣaparigrahaḥ । tathā hi ।

<h2 id='047,vii'>047,vii <small><small>(<a href='docExplore?doc_id=PVA_047,vii_047,ix'>PVA_047,vii_047,ix</a>)</small></small></h2>

	anityatākāryatayoḥ sāmānyamupayogavata ।
	viśeṣasya prasiddhistu na kenacidapīṣyate ॥ 344 ॥ (PVA)
	hetvanantarabhāvitvaṃ tadantaranāśitā ।
	na śabdaghaṭayorasti viśeṣaṇasamanvitā ॥ 345 ॥ (PVA)

<h2 id='047,ix'>047,ix <small><small></small></small></h2>

na khalu pūrvāparasvarūpaviviktāyāḥ kvāpyasti viśeṣaḥ । na caiva deśastaṃ viśeṣī karoti । tadekaparāmarśaviṣayatvāt । tadasat vikalpanaṃ । saṃsthānādi tu tatpratibaddhamasiddhameva । śeṣaḥ prāgevoktaḥ । saṃsthānaśabdamātrakantvasādhakameva । yataḥ ।

<h2 id='047,x'>047,x <small><small>(<a href='docExplore?doc_id=PVA_047,x_047,xi'>PVA_047,x_047,xi</a>)</small></small></h2>

	asiddhāvapi śabdasya siddhe vastuni sidhyati ।
	aulūkyasya yathā bauddhenoktaṃ maurttyādi sādhanaṃ ॥ 19 ॥

<h2 id='047,xi'>047,xi <small><small></small></small></h2>

mūrttatvādanityāḥ paramāṇava iti vaiśeṣikaṃ prati bauddhena sādhanamuktaṃ । na cātra śabdaḥ parasparābhimate viṣaye prasiddhaḥ । asarvagatadravyaparimāṇasya mūrttiśabdavācyatvāt । sparśayogaśca mūrttiriti saugatāḥ । tadayameva śabdaḥ parasparābhimate viṣaye yadi nāma na siddhastathāpi tadabhimatasyārthasyobhayorapi siddhatvādasiddhāvapi śabdasya siddhe vastuni bauddhasyābhimate dvayorapi sidhyatyabhimataḥ sādhyorthaḥ ।

<h2 id='047,xii'>047,xii <small><small>(<a href='docExplore?doc_id=PVA_047,xii_047,xiv'>PVA_047,xii_047,xiv</a>)</small></small></h2>

nanu yathā vastuno〈'〉vyabhicāritve siddhatve vā sidhyati sādhyaṃ 〈।〉 tathā śabde 'pyevameva konayorviśeṣaḥ । na 〈।〉

<h2 id='047,xiii'>047,xiii <small><small></small></small></h2>

	tasyaiva vyabhicārādau śabde 'pyavyabhicāriṇī ।
	doṣavat sādhanaṃ jñeyaṃ vastuno vastusiddhitaḥ ॥ 20 ॥

<h2 id='047,xiv'>047,xiv <small><small></small></small></h2>

na hi yathā śabdāsiddhāvapi vastubalāt sādhyasiddhiḥ 〈।〉 tathā vastvasiddhāvapi śabdabalāt sādhyasiddhiḥ 〈।〉 api tu tasyaiva vastuno vyabhicāro'siddhau virodhe ca doṣavat sādhanaṃ jñeyamavyabhicāriṇyapi śabde । na tāvad vastuno vyabhicārādau śabdasyāvyabhicāritā sambhavati ।

<h2 id='047,xv'>047,xv <small><small>(<a href='docExplore?doc_id=PVA_047,xv_047,xvi'>PVA_047,xv_047,xvi</a>)</small></small></h2>

abhyupagamyāpi tūcyate । bhavatvavyābhicārī śabdastathāpi doṣavat sādhanaṃ । kuto vastuno vastu sidhyati na śabdāt ।

<h2 id='047,xvi'>047,xvi <small><small></small></small></h2>

nanu yadi〈na〉 sādhyāvyabhicārī śabdastathā sati śabdāt sādhyasiddhiḥ । atha tataḥ <048> sādhyasiddhiḥ kathamavyabhicārī śabdaḥ । etadanena darśayati । vastupratipādanadvāreṇa śabdaḥ sādhyasiddhāvupayogī na tu sākṣāt 〈।〉 tataḥ śabdasyāvyabhicāravāñchāyāmapi nārthaparityāgāt sādhyasādhane sāmarthyaṃ 〈।〉 tasmādarthagataiva cintopayogavatī । vastuvyabhicāretaranirūpaṇantu paścād bhaviṣyati । tasmānnārtharūpo heturasti yata īśvarasiddhirato'nityatve 'pyapramāṇatetisiddhaṃ ।

<h2 id='048,i'>048,i <small><small>(<a href='docExplore?doc_id=PVA_048,i_048,iv'>PVA_048,i_048,iv</a>)</small></small></h2>

tathā nittye 'pi ।

<h2 id='048,ii'>048,ii <small><small></small></small></h2>

na cākāśādīnāmīśvarasya ca nityatayā 〈kāraṇatvā〉 kāraṇatvavibhāgaḥ । tathā hi ।

<h2 id='048,iii'>048,iii <small><small></small></small></h2>

	yathā tat kāraṇaṃ vastu tathaiva tadakāraṇaṃ ।
	yadā tat kāraṇaṃ kena mataṃ neṣṭamakāraṇaṃ ॥ 22 ॥

<h2 id='048,iv'>048,iv <small><small></small></small></h2>

vyāpi tvaikatvādayo dharmmā yatheśvarasya tathākāśādīnāmapi 〈।〉 tataḥ samānatve 'pīśvaraḥ kāraṇamakāraṇamākāśādikamiti kuto vibhāgaḥ । atha tasya jñānena cikīrṣālakṣaṇena sambandhādevamucyate । tadapyasat । tatrāpi samānatvāt । kiṃca ।

<h2 id='048,v'>048,v <small><small>(<a href='docExplore?doc_id=PVA_048,v_048,vii'>PVA_048,v_048,vii</a>)</small></small></h2>

	cikīrṣāmātrakeṇaiva na kāraṇamitīkṣyate ।
	kākatālīyametat kimathavā kāraṇantathā ॥ 346 ॥ (PVA)
	yadi karmmādini ... karaṇaṃ kāraṇambhavet ।
	anyathā kāraṇaṃ sarvaṃ sarvasya na kimiṣyate ॥ 347 ॥ (PVA)

<h2 id='048,vii'>048,vii <small><small></small></small></h2>

athavā yadā sargāt prāk tadakāraṇaṃ । tathā sarggāvasthāyāmaviśeṣābhāvādakāraṇameva 〈।〉 sakalarāgādi 〈nir〉 muktasyaudāsīnyameva yuktaṃ । lokakarmmādhipatyādaudāsīnyaṃ na labhata eveti cet । 〈na ।〉

<h2 id='048,viii'>048,viii <small><small>(<a href='docExplore?doc_id=PVA_048,viii'>PVA_048,viii</a>)</small></small></h2>

	anyakarmmaparatantratayā'sāvīśvaraḥ kathamīśvara eva ।
	tatkṛpākramato'tha viśeṣo nārakādiracanādakṛpaḥ kiṃ ॥ 348 ॥ (PVA)
	karmmaiva lokasya tatheti tatkṛd aśaktirasminniti nāryatāsya ।
	āryasya karttuṃ yadi sādhu <?>〈 dhva〉 śaktirasādhukṛtyaṃ kimasau vidhātā ॥ 349 ॥ (PVA)
	upekṣaiva sādhūnāṃ yuktā'sādhau kriyākrame ।
	na kṣatakṣāranikṣepaḥ sādhūnāṃ sādhu ceṣṭitaṃ ॥ 350 ॥ (PVA)

<h2 id='048,xiii'>048,xiii <small><small>(<a href='docExplore?doc_id=PVA_048,xiii_048,xiv'>PVA_048,xiii_048,xiv</a>)</small></small></h2>

athaivambhūta evāyaṃ kramastamevāsau prakāśayati ceṣṭate ca tatkaraṇāya । evambhūta eva mama svabhāvaḥ । na nivārayituṃ mayā śakyaḥ । tatra lokairyathāyogaṃ viharttavyaṃ ।

<h2 id='048,xiv'>048,xiv <small><small></small></small></h2>

	ātmanyapi vaśī nāsāviti sa sphuṭamīśvaraḥ ।
	svakarmmocitaceṣṭasya na lokasya kimīśatā ॥ 351 ॥ (PVA)
	īśvaratveritaḥ so 'pi yadyanyonyasaṃśrayaḥ ।
	ekasyāpi na sadbhāvastathā satyupapattimān ॥ 352 ॥ (PVA)
	īśvarasya yadi nāsti na śaktiḥ sādhu karmmavidhireva janaḥ syāt ।
	sa svatantracarito yadi lokaḥ karmmavāda iha śasta udagraḥ ॥ 353 ॥ (PVA)

<h2 id='048,xix'>048,xix <small><small>(<a href='docExplore?doc_id=PVA_048,xix_049,i'>PVA_048,xix_049,i</a>)</small></small></h2>

athāpi syād 〈।〉 īśvarasyāpi kadācid kāraṇatvambhaviṣyati yadyapi nāmāsmadādibhirattvadarśibhirna jñāyate । evantarhi ।

<h2 id='048,xx'>048,xx <small><small></small></small></h2>

	tattvadarśyeva tadvittyai jñāvavyastasyacāparaḥ ।
	jñātā syādanavasthānādanekeśvarasambhavaḥ ॥ 354 ॥ (PVA)

<h2 id='048,xxi'>048,xxi <small><small></small></small></h2>

asmadādibhistu 〈।〉

<049>

<h2 id='049,i'>049,i <small><small></small></small></h2>

	śastrauṣadhābhisambandhāccaitrasya vraṇarohaṇe ।
	asambaddhasya kiṃ sthāṇoḥ kāraṇatvaṃ na kalpyate ॥ 23 ॥

<h2 id='049,ii'>049,ii <small><small>(<a href='docExplore?doc_id=PVA_049,ii_049,iv'>PVA_049,ii_049,iv</a>)</small></small></h2>

atha sthāṇornāsti vyāpāra ityakāraṇatvamasambandhāt । sthāṇorapi kadācidasti vyāpāraḥ । sa tvasmābhirnopalakṣyate'tatvadarśanaiḥ ।

<h2 id='049,iii'>049,iii <small><small></small></small></h2>

anupalakṣaṇādeva tarhi nāsti sthāṇorvyāpāraḥ । evantarhi 〈।〉

<h2 id='049,iv'>049,iv <small><small></small></small></h2>

	svabhāvabhedena vinā vyāpāro 'pi na yujyate ।
	nittyasyāvyatirekitvāt sāmarthyañca duranvayaṃ ॥ 24 ॥

<h2 id='049,v'>049,v <small><small>(<a href='docExplore?doc_id=PVA_049,v_049,vii'>PVA_049,v_049,vii</a>)</small></small></h2>

nityasya prabandhanityatavānyathā vā svabhāvabhedena vinā kāryasyeśvarasya vyāpāro 'pyupalakṣitaḥ kathaṃ yuktaḥ । īśvarasyāpītyapi śabdo bhinnakramaḥ । yathā kulālādikṛto viśeṣaḥ 〈।〉

<h2 id='049,vi'>049,vi <small><small></small></small></h2>

	tatheśvarakṛto 'pi syāt sāmarthyaparikalpanā ।
	nityasya cāvyatirekitvāt sāmarthyaṃ duranvayaṃ ॥ 355 ॥ (PVA)

<h2 id='049,vii'>049,vii <small><small></small></small></h2>

sadā sthānavyāpakatvena vyatirekābhāvataḥ ।

<h2 id='049,viii'>049,viii <small><small>(<a href='docExplore?doc_id=PVA_049,viii_049,x'>PVA_049,viii_049,x</a>)</small></small></h2>

	yeṣu satsu bhavatyeva yat tebhyo'nyasya kalpane ।
	taddhetutvena hetūnāṃ sarveṣāmanavasthitiḥ ॥ 25 ॥

<h2 id='049,ix'>049,ix <small><small></small></small></h2>

dṛṣṭakulālādiṣu karmmaṇi ca sati bhavatyeva samīhitaṃ । tathāpyanyasya tatra kalpana sarveṣāmekakāryāṇāṃ hetūnāmanavasthitiḥ paryavasānaṃ na syāt ।

<h2 id='049,x'>049,x <small><small></small></small></h2>

na khalu niranugamakalpanāvatārānugatau tadaparo vyāghātaḥ । athavā anavasthitasya cirantanasya tasyaiva sthitirhetūnāmevamapi sa eva heturiti vyarthakamaparaṃ karmeti syāt ।

<h2 id='049,xi'>049,xi <small><small>(<a href='docExplore?doc_id=PVA_049,xi_049,xvi'>PVA_049,xi_049,xvi</a>)</small></small></h2>

yathā tarhi pṛthivī kāraṇamaṅakurādeḥ sadā sthāyinī tatheśvaro 'pīti । na ca pṛthivyādīnāmādirupalabhyate ।

<h2 id='049,xii'>049,xii <small><small></small></small></h2>

atra parihāraḥ ।

<h2 id='049,xiii'>049,xiii <small><small></small></small></h2>

	svabhāvapariṇāmena heturaṃkurajanmani ।
	bhūmyādistasya saṃskāre tadviśeṣasya darśanāt ॥ 26 ॥

<h2 id='049,xiv'>049,xiv <small><small></small></small></h2>

sīravyāpārādiviśeṣavikṛtisamanvayānugamo hi dṛśyate yavādiprasavānāmiti pṛthivyādikāraṇatvaparikalpanā ।

<h2 id='049,xv'>049,xv <small><small></small></small></h2>

punarapi codyaparihārau ।

<h2 id='049,xvi'>049,xvi <small><small></small></small></h2>

	yathā viśeṣeṇa vinā viṣayendriyasaṃhatiḥ ।
	buddherhetustathedaṃ cenna tatrāpi viśeṣataḥ ॥ 27 ॥
	pṛthakpṛthagaśaktānāṃ santānātiśaye'sati ।
	saṃhatāvapyasāmarthyaṃ syāt siddhotiśayastataḥ ॥ 28 ॥

<h2 id='049,xviii'>049,xviii <small><small>(<a href='docExplore?doc_id=PVA_049,xviii'>PVA_049,xviii</a>)</small></small></h2>

cakṣurādau hi kāraṇatvaṃ kāryarūpaviśeṣādavasīyate । kāryaṃ hi vijñānaṃ rūpagrahaṇapratiniyataṃ rūpākāraṃ bodharūpantadeṣāṃ parasparaparihāreṇopayogād bhedasya sambhavāt kāryasya vijñānasya kāraṇaṃ <050> cakṣurādayaḥ । yata ete pṛthak pṛthagaśaktā vijñānākārasamudāye na cakṣuṣo bodharūpatā । na rūpād rūpagrahaṇapratiniyamo na manaskāraditarat । ekaikasmādevamadarśanāt ।

<h2 id='050,i'>050,i <small><small>(<a href='docExplore?doc_id=PVA_050,i_050,ii'>PVA_050,i_050,ii</a>)</small></small></h2>

atha syād 〈।〉 yathā cakṣuṣi unmiṣite parāparar(ūpa)〈opa〉ḍhaukane parāpararūpadarśanaṃ na ca tadā cakṣuṣo viśeṣaḥ । tathā rūpe sthita evāparāparacakṣurvijñānabhāva〈ḥ〉 tatheśvare 'pi sadā samānatayā vyavasthite parāparabhāvotpattiriti nākāraṇabhāvaḥ । uktamatra 〈।〉 ākāśādīnāmapi kāraṇabhāva ityatiprasaṅgaḥ ।

<h2 id='050,ii'>050,ii <small><small></small></small></h2>

	viśeṣāccakṣuṣo rūpaviśeṣādapi vidyate ।
	vijñānasya viśiṣṭatvaṃ rūpāderhetutā tataḥ ॥ 356 ॥ (PVA)
	rūpaviśeṣād viparisphuratākārādilakṣaṇāt ।
	saumanasyādiyogi vijñānamupajāyate ॥ 357 ॥ (PVA)

<h1 id='1.1.3.5'>1.1.3.5</h1>

<5. hetusaṃhatau kāraṇatā>

<h2 id='050,iv'>050,iv <small><small>(<a href='docExplore?doc_id=PVA_050,iv_050,v'>PVA_050,iv_050,v</a>)</small></small></h2>

	tasmāt pṛthagaśakteṣu yeṣu sambhāvyate guṇaḥ ।
	saṃhatau hetutā teṣāṃ neśvarāderabhedataḥ ॥ 29 ॥

<h2 id='050,v'>050,v <small><small></small></small></h2>

tathā cakṣuṣordhvanimīlanādiviśeṣādaspaṣṭatādiviśeṣaḥ । sa tatpratibaddhastasya kāryatāṃ kāraṇasyopakalpayati । naivamīśvarakāraṇatvakalpane heturiti 〈।〉 tataḥ 〈।〉 "pṛthakpṛthagaśaktānāṃ santānātiśaye'sati" santānātiśayābhāve 〈।〉 "saṃhatāvapyasāmarthya" sa eva svabhāvaḥ kāraṇa viparītaḥ kāraṇaṃ bhavet kathamiti kimatrottaraṃ । rūpādīnāntu kāraṇatvopakalpane nimittamuktamiti na doṣaḥ ।

< 4. bhagavatprāmāṇyavārttikaṃ caturtham>

<h1 id='1.1.4.1'>1.1.4.1</h1>

<1. jñānavattvāt bhagavān pramāṇam>

<h2 id='050,vi'>050,vi <small><small>(<a href='docExplore?doc_id=PVA_050,vi_050,viii'>PVA_050,vi_050,viii</a>)</small></small></h2>

yadi tarhīśvarasya parijñānādiheturnāsti jñāpaka〈ḥ〉 kārako vā nāparatrāpi sa syāt । yataḥ ।

<h2 id='050,vii'>050,vii <small><small></small></small></h2>

	prāmāṇyaṃ ca parokṣārthajñānaṃ tatsādhanasya ca ।
	abhāvān, nāstyanuṣṭhānamiti kecit pracakṣate ॥ 30 ॥

<h2 id='050,viii'>050,viii <small><small></small></small></h2>

yastāvadasarvajña eva sarvajño bhavati 〈।〉 tasya parokṣārthaparijñāne ko hetuḥ । na khalvīdṛśaṃ kimapi kāraṇamupalakṣitaṃ yatonuṣṭhānāt sarvavedanaṃ bhavati । mantratantrādayastu prāyaśaḥ sakalasamayasambhavinaḥ । nāpi tanniścaye heturasti । ekadeśasaṃvādaḥ sakalavacanānāmeva । na ca parokṣāṇāṃ sākṣātkaraṇasambhavaḥ sakalārthānāmindriyajñānasya sannihitāviṣayasya darśanāt ।

<h2 id='050,ix'>050,ix <small><small>(<a href='docExplore?doc_id=PVA_050,ix^1'>PVA_050,ix^1</a>)  (<a href='docExplore?doc_id=PVA_050,ix^2_051,xv'>PVA_050,ix^2_051,xv</a>)</small></small></h2>

	indriyārthāviśeṣe 'pi yadi sarvavidudbhavaḥ ।
	sarvajña eva sarvaḥ syādindriyārthāviśaṣataḥ ॥ 358 ॥ (PVA)
	aśucyādirasaṃvādasaṅgamaścānivāritaḥ ।
	prāpyakārīndriyatve ca sarvavit kathamucyate ॥ 359 ॥ (PVA)
<051>
	manovijñānamapyasya nendriyānanusārataḥ ।
	svatantrantu manojñānaṃ naiva kenacidīkṣyate ॥ 360 ॥ (PVA)
	abhyāsāt spaṣṭatā tasya na sarvaviṣayā bhavet ।
	āgāmayāśritatve 'pyabhrāntatāpi prasajyate ॥ 361 ॥ (PVA)
	anumānaprasiddhe tu vastu sarvaṃ na labhyate ।
	tato na sarvaviṣayā bhāvanā sarvavit kathaṃ ॥ 362 ॥ (PVA)
	śāstrādyabhyāsataḥ śāstraprabhṛtyevāvagacchatu ।
	sākalyaveda〈na〉ntasya kuta evāgamiṣyati ॥ 363 ॥ (PVA)
	sarvaṃ vettīti vijñānaṃ tajjñeyāvedane kutaḥ ।
	tajjñeyavedane 'pi syāt sa eva khalu sarvavit ॥ 364 ॥ (PVA)
	rāgādirahito yaśca vikalparahitastathā ।
	deśanā tatkṛtetyetat tu yācitakamaṇḍanaṃ ॥ 365 ॥ (PVA)
	bhūtaṃ bhavadbhaviṣyaccānādyantaṃ kaḥ pṛthak kramāt ।
	pratyekaṃ śaknuyād boddhuṃ vastu kalpāntarairapi ॥ 366 ॥ (PVA)
	ekadeśaparijñānaṃ kasya nāma na vidyate ।
	na hyekaṃ nāsti sattyārthaṃ puruṣe bahukalpake ॥ 367 ॥ (PVA)
	yaścātiśayavān dṛṣṭaḥ sa tāvanmātrasaṃsthiteḥ ।
	kiṃcinmātrāntarajñaḥ syānnātīvātīndriyārthavit ॥ 368 ॥ (PVA)
	na caikadeśatattvajñaḥ sarvajña upapattimān ।
	kākatālīyametat syādaparabhramakārakaṃ ॥ 369 ॥ (PVA)
	yugapat sarvavijñāne 〈'〉 nādisaṃsāratā kathaṃ ।
	yasmin parisamāptijñaḥ sa evātrādirucyate ॥ 370 ॥ (PVA)

<h2 id='051,xiv'>051,xiv <small><small></small></small></h2>

atrocyate । na paraḥpramāṇaṃ sarvaṃ vettītīṣyate । api tu vipralambhanakārī na bhavati astu samīhitasampādanasamarthaḥ 〈।〉 kiṅkāraṇaṃ ।

<h2 id='051,xv'>051,xv <small><small></small></small></h2>

	jñānavān mṛgyate kaścit taduktapratipattaye ।
	ajñopadeśakaraṇe vipralambhanaśaṃkibhiḥ ॥ 31 ॥

<h2 id='051,xvi'>051,xvi <small><small>(<a href='docExplore?doc_id=PVA_051,xvi'>PVA_051,xvi</a>)</small></small></h2>

na khalvanyadanuṣṭhātumīhitamanyatra jñānamupadeṣṭuranviṣyate । tadviniścaye 'pi samīhitavipralambhanasambhavāt । atha tatrāpi tasya jñānamastyeveti niścayaḥ । na sarvatra jñānaṃ jñānāsambhavāt । tasmāt tadeva tena jñātavyantaccejjñātamiti jñāyate । ato'jñairajñopadeśakāraṇe vipralambhanaśaṅkibhistadviṣayajñānajñāne pramāṇamevāsau । anyatrāpi tasya jñānaṃ sambhāvanoyaṃ 〈।〉 yo hi pradhānapuruṣārthajñaḥ pramāṇapariśuddhasakalatattvajñaśca sa eva pramāṇaṃ । tāvataivāsāvupāsya〈ḥ〉 । pariśiṣṭantu sakalameva samānaṃ sarvopāsyānāṃ 〈।〉 tacca kasya sambhāvyate । yenopadiṣṭaṃ । ye tu pramāṇadṛṣṭaṃ pradhānapuruṣārthañca na vadavidanti । ayameva vidantina te pramāṇaṃ । tatrāpyaparijñānasambhavāt । kathamupadeśa iti cet । anādiparamparāto nāstikyopapadeśavat ।

<h1 id='1.1.4.2'>1.1.4.2</h1>

<2. heyopādeyavedakatvāt bhagavān pramāṇam>

<h2 id='051,xvii'>051,xvii <small><small>(<a href='docExplore?doc_id=PVA_051,xvii_051,xx'>PVA_051,xvii_051,xx</a>)</small></small></h2>

atha sarvāparijñāne sarvatra śaṅkotpatteraparijñānamaparasyāpīti sambhāvyate । tataśca sarvajñānamasambhāvayan kathamatrāpi sambhāvayet parijñānaṃ । upadeśastu pāraṃparyopadeśāditi ।

<h2 id='051,xviii'>051,xviii <small><small></small></small></h2>

tadasat ।

<h2 id='051,xix'>051,xix <small><small></small></small></h2>

	apramāṇe sphuṭā vastunyupadeśaparamparā ।
	prāmāṇike tvasambhāvyā sopadeśaparamparā ॥ 371 ॥ (PVA)

<h2 id='051,xx'>051,xx <small><small></small></small></h2>

nityatvādau hi pramāṇāsambhavini nopadeśaparamparātonyā gatiḥ । pramāṇena ced vastu paricchinnaṃ katha tatrājñānāśaṅkā 〈।〉 bhavatu vā tathāpi tatra pravarttanamavaśyambhāvi pramāṇena niścayāt । atha pramāṇadṛṣṭe 'pyaniścayaḥ sākṣātkaraṇe ।

<052>

<h2 id='052,i'>052,i <small><small>(<a href='docExplore?doc_id=PVA_052,i_052,iii'>PVA_052,i_052,iii</a>)</small></small></h2>

tadetadāyātaṃ ।

<h2 id='052,ii'>052,ii <small><small></small></small></h2>

	sūkṣmekṣikedṛśī jātā pramāṇād dṛṣṭadarśyapi ।
	śaṃkyate yena tīrthyeṣu kathā kaiva bhaviṣyati ॥ 372 ॥ (PVA)

<h2 id='052,iii'>052,iii <small><small></small></small></h2>

pramāṇadṛṣṭasya kathanamasti tathāgatasya bhagavataḥ । tatrāpi yasya śaṅkā tasya tīrtheṣu kā gaṇanā yeṣu parijñānānanugama eva । tasmāt prāmāṇikārthakathanāt pramāṇameva bhagavān ।

<h2 id='052,iv'>052,iv <small><small>(<a href='docExplore?doc_id=PVA_052,iv_052,vii'>PVA_052,iv_052,vii</a>)</small></small></h2>

	svarggāpavargga mārgasya pramāṇaṃ vedako naraḥ ।
	anyasyāpyaparijñāne saṃbhavedapi tasya tat ॥ 373 ॥ (PVA)
	tasmādanuṣṭheyagataṃ jñānamasya vicāryatāṃ ।
	kīṭasaṃkhyāparijñānaṃ tasya naḥ kvopayujyate ॥ 32 ॥

<h2 id='052,vi'>052,vi <small><small></small></small></h2>

yataḥ ।

<h2 id='052,vii'>052,vii <small><small></small></small></h2>

	dharmmajñatvaniṣedhastu kevalotra niṣidhyate ।
	sarvamanyanniṣedhaṃstu paraḥ kena〈ni〉 vāryaṃte ॥ 374 ॥ (PVA)

<h2 id='052,viii'>052,viii <small><small>(<a href='docExplore?doc_id=PVA_052,viii_052,x'>PVA_052,viii_052,x</a>)</small></small></h2>

nanu yadyekadeśaparijñānasaṃvādāttathāgataḥ sarvavedīti sambhāvyate । "āgnirhimasye" tyādi saṃvādādaparo 'pītyanavasthaiva syāt । na caivam 〈।〉 anuṣṭhānasya parasparavirodhenāsambhavāt ।

<h2 id='052,ix'>052,ix <small><small></small></small></h2>

tadapyasattyaṃ ।

<h2 id='052,x'>052,x <small><small></small></small></h2>

	heyopādeyatattvasya hānyupāyasya vedakaḥ ।
	yaḥ pramāṇamasāviṣṭo na tu sarvasya vedakaḥ ॥ 33 ॥

<h2 id='052,xi'>052,xi <small><small>(<a href='docExplore?doc_id=PVA_052,xi'>PVA_052,xi</a>)</small></small></h2>

yasmānna sarvasyaiva deśasyāpuruṣārthalakṣaṇasya vedaka iti tāvatā 〈sarvaḥ〉 sarvavedyasau bhavati puruṣārthalavavedanaṃ hi na kasyacidasambhavi । tatra heyopādeyatatvaṃ duḥkhanirodhasatye । abhyupāyatattvaṃ tayoreva duḥkhanirodhasattyayoḥ kāraṇaṃ samudayamārgasattye । tataścaturāryasattyalakṣaṇasya heyopādeyatattvasya vedako yaḥ pramāṇasiddhasya vedayitā sa pramāṇamiti yāvat । svarggamārggasya ca pramāṇaparicchedasambhavinaḥ । anyat tu strīśūdravismāpanaṃ sugatavacasi nāsambhavi । tasmāt pradhānapuruṣārthavedaka eva pramāṇamanyasyāyogāt ।

<h2 id='052,xii'>052,xii <small><small>(<a href='docExplore?doc_id=PVA_052,xii_052,xiv'>PVA_052,xii_052,xiv</a>)</small></small></h2>

tasmād ।

<h2 id='052,xiii'>052,xiii <small><small></small></small></h2>

	dūraṃ paśyatu vā mā vā tattvamiṣṭaṃ tu paśyatu ।
	pramāṇaṃ dūradarśī cedeta gṛdhrānupāsmahe ॥ 34 ॥

<h2 id='052,xiv'>052,xiv <small><small></small></small></h2>

na hi dūradarśanamastītyeva sarvavedanaṃ sambhāvyate । yadi tvevaṃ bhaved gṛdhrādīnāmapi tadityeta gṛdhrān dūraśrutīṃśca varāhādīnupāsanayā svīkurmma iti sakalanyāyamārggaparityāga eva jātaḥ ।

<3. kāruṇikatvād bhagavān pramāṇam>

<(1) janmāntarasiddhiḥ—>

<h1 id='1.1.4.3.1.0'>1.1.4.3.1.0</h1>

<h2 id='052,xv'>052,xv <small><small>(<a href='docExplore?doc_id=PVA_052,xv_053,ii'>PVA_052,xv_053,ii</a>)</small></small></h2>

atha kiṃ sakalārthajñānamasambhavi nirarthakaṃścaikāntena yena pradhānapuruṣārthajñānemavāsya mṛgyate ।

<h2 id='052,xvi'>052,xvi <small><small></small></small></h2>

naitadasti 〈।〉

<h2 id='052,xvii'>052,xvii <small><small></small></small></h2>

	sarvaṃ jānātu sarvasya vedako na niṣidhyate ।
	nāsmābhiḥ śakyate jñātumiti santoṣa iṣyate ॥ 375 ॥ (PVA)

<053>

<h2 id='053,i'>053,i <small><small></small></small></h2>

na khalu sarvajñaḥ sarvajñaṃ jānātyupāyābhāvāt । tathā hi ।

<h2 id='053,ii'>053,ii <small><small></small></small></h2>

	jānāti sarvamityeṣā tajjñeyajñānato matiḥ ।
	tadekadeśavijñānaṃ tajjñasyaivopajāyate ॥ 376 ॥ (PVA)

<h2 id='053,iii'>053,iii <small><small>(<a href='docExplore?doc_id=PVA_053,iii_053,iv'>PVA_053,iii_053,iv</a>)</small></small></h2>

vṛkṣādayo 'pi strīśūdrajñānasādhāraṇāḥ pareṇa jñāyante na veti tajjñānādeva matiḥ । svayamavijñāte tu jñātamaneneti nopāyaḥ samasti । ye tu mahānto dūradarśanagatayasteṣāmekadeśaparijñānapūrvikā sakalajñatāsambhāvanā teṣāmapi tadapareṇa tattvasambhāvanā ॥

<h2 id='053,iv'>053,iv <small><small></small></small></h2>

nanūbhayalakṣaṇasyāpi pramāṇasya kutaḥ sādhanaṃ ko vā heturityāha ।

<h2 id='053,v'>053,v <small><small>(<a href='docExplore?doc_id=PVA_053,v_053,vii'>PVA_053,v_053,vii</a>)</small></small></h2>

sādhanaṃ karuṇābhyāsāt sā buddherdehasaṃśrayāt

<h2 id='053,vi'>053,vi <small><small></small></small></h2>

tasya prāmāṇyasya sādhanaṃ kuto bhavati । "karuṇābhyāsāt" । "sā" ca karuṇā "burddherdehasaṃśrayāt" । buddheryo dehastadāśrayāt sā karuṇā〈'〉bhyāsaparikarā parāṃ prakarṣagatimāsādayati ।

<h2 id='053,vii'>053,vii <small><small></small></small></h2>

yadi nāma karuṇā tathāpi tataḥ prāmāṇyamiti kutosya sambhavaḥ । asti sambhavo yataḥ ।

<h2 id='053,viii'>053,viii <small><small>(<a href='docExplore?doc_id=PVA_053,viii_053,x'>PVA_053,viii_053,x</a>)</small></small></h2>

	duḥkhahetostathā duḥkhād viyogecchā parasya yā ।
	sā kṛpā tadvatastena tadupāyārjane matiḥ ॥ 377 ॥ (PVA)

<h2 id='053,ix'>053,ix <small><small></small></small></h2>

avaśyaṃ hi paraduḥkhaviyogecchāvatastadupāyaparyeṣaṇamiti paścāt pratipādayiṣyate ।

<h2 id='053,x'>053,x <small><small></small></small></h2>

athavā sādhanaṃ karuṇā 〈।〉 karuṇāvān hi paropakāravirahito na bhavati । tataḥ parārthadeśanayā pramāṇaṃ 〈।〉 karuṇāvānupāye pravarttate । tadupāyaśca svaprāmāṇyasādhanaṃ 〈।〉

<h2 id='053,xi'>053,xi <small><small>(<a href='docExplore?doc_id=PVA_053,xi_053,xii'>PVA_053,xi_053,xii</a>)</small></small></h2>

saiva karuṇā sarvatrāṇecchālakṣaṇā kuto bhavatītyāha । "karuṇā'bhyāsāt" । karuṇā hi duḥkhābhyāsādudāsīnaśatrupakṣayorapi pravarttate । tataḥ sakalatrāṇamasarvajñatve na sambhavatīti tadupāyābhyāsaḥ samāsādyate ।

<h2 id='053,xii'>053,xii <small><small></small></small></h2>

nanu svabuddhirdehāśritā buddhimatāṃ karuṇāpi buddhireva । tataḥ sāpi śarīrāśritaiva 〈।〉 tataḥ śarīrasya bhasmībhāvādāvasiddhobhyāsaḥ । yadi hi janmāntarasambhavastadānekajanmābhyāsopacayāt samīhitasamāpattiḥ । tathā hi ।

<h2 id='053,xiii'>053,xiii <small><small>(<a href='docExplore?doc_id=PVA_053,xiii_053,xvii'>PVA_053,xiii_053,xvii</a>)</small></small></h2>

	dehātmikā dehakāryā dehasya ca guṇo matiḥ ।
	matatrayamihāśritya nāstyabhyāsasya sambhavaḥ ॥ 378 ॥ (PVA)

<h2 id='053,xiv'>053,xiv <small><small></small></small></h2>

tadāha । "buddherdehasaṃśrayād" 〈।〉

<h2 id='053,xv'>053,xv <small><small></small></small></h2>

	asiddhobhyāsa iti cennāśrayapratiṣedhataḥ ॥ 35 ॥

<h2 id='053,xvi'>053,xvi <small><small></small></small></h2>

pūrvānvayabuddhirahitasya kevalasya dehasyāśrayaṇasya pratiṣedhāt । na khalu kāryatve guṇatve'nyathā vā bhavatyāśrayabhāvo dehasya kevalasya ।

<h2 id='053,xvii'>053,xvii <small><small></small></small></h2>

〈na dehādyāśritā buddhiḥ〉

<h2 id='053,xviii'>053,xviii <small><small>(<a href='docExplore?doc_id=PVA_053,xviii^1'>PVA_053,xviii^1</a>)  (<a href='docExplore?doc_id=PVA_053,xviii^2'>PVA_053,xviii^2</a>)</small></small></h2>

nanu dehāśritā buddhirupalabhyate dehakāryā mātāpitṛdehāśrayaṇadarśanāt । tathā hi । tadrūpācāracetaḥpāṭavādayo mātāpitranvayino janyaśarīramahābhūtāśrayā taccitrādaya iva 〈।〉 citrakararūpavijñānādyanvayinaḥ kuḍayāśritāścitrakarakāryarūpāḥ 〈।〉 tato na citraṃ kuḍayavirahitamavatiṣṭhate kuḍyāntaraṃ vā saṃkrāmatyāgataṃ vā kuḍyāntarāt । āmraphalādipākajarūpavad vā । kāryaṃ vā dhūmo na dhūmadhvajāntarādāgacchati 〈।〉 nāpi dhūmadhvajāntaraṃ prayāti । madaśaktistu <054> madyāśritā kaṣāyādirasasaṃparkādapūrvā prādurbhavati । vilīyamānā na madyāntaramavalambate । tathendriyacetanāviśeṣāḥ । tathā cāha । "pṛthivyāpastejovāyuriti tattvāni" । pṛthivyādīnyeva tattvāni tattvānyeva pṛthivyādīni । nākāśādīni na kṣaṇikatvādīni । tathā tattvānyeva na vijñānamātraṃ nāpi sakalameva śūnyaṃ । sarvatra pramāṇābhāvāt । tatsamudāye viṣayendriya〈śarīra〉 saṃjñā । mahābhūtānāmevāparimitaḥ pariṇativiśeṣa 〈saṃbhūta〉 samudāyaḥ śarādivyapadeśaviṣayaḥ 〈।〉 tebhyaḥ śarīrendriyaviṣayebhyaścaitanyaṃ । yathā kiṇvādibhyo madaśaktiḥ 〈।〉 tasmānmadaśaktivad vijñānaṃ । na paralokādāgacchat pratisandhimat । madaśaktivaditi copalakṣaṇaṃ citravad dhūmavaditi ca । na khalvete sañcāriṇo dṛṣṭāḥ ।

<h2 id='054,i'>054,i <small><small>(<a href='docExplore?doc_id=PVA_054,i_054,v'>PVA_054,i_054,v</a>)</small></small></h2>

tadasat ।

<h2 id='054,ii'>054,ii <small><small></small></small></h2>

	rūpādivyatirekeṇa kuto bhūtopalambhanaṃ ।
	tāni pañca tataḥ saṃkhyāvadhāraṇamayuktimat ॥ 379 ॥ (PVA)

<h2 id='054,iii'>054,iii <small><small></small></small></h2>

rūpaśabdagandharasasparśāḥ pañcamahābhūtāni । tatsamudāye pṛthivyādisaṃjñā । pṛthivyādīnāmanyathopalambhanābhāvāt ।

<h2 id='054,iv'>054,iv <small><small></small></small></h2>

atha rasasya spṛśyataiveti catuḥparimāṇatā । tathāpi pṛthivyādīnīti na yuktaṃ rūpādīnyabhidheyaṃ syāt । kṣaṇikatvādayaḥ paścād bhaviṣyanti sādhyā iti na tatpratikṣepaḥ ।

<h2 id='054,v'>054,v <small><small></small></small></h2>

kiñca ।

<h2 id='054,vi'>054,vi <small><small>(<a href='docExplore?doc_id=PVA_054,vi'>PVA_054,vi</a>)</small></small></h2>

	dṛśyaṃ dṛśyamiti hyevaṃ sarvamekaṃ prasajyate ।
	prakārabhede tu punaranantatvaṃ prasajyate ॥ 380 ॥ (PVA)
	tasmāt paṃcāśrayagrāhyaṃ pañcadhā vyapadiśyatāṃ ।
	tasyāvāntarabhedastu pañcatvānuparodhakṛt ॥ 381 ॥ (PVA)
	yaccoktaṃ sarvaśūnyatve pramāṇaṃ cenna śūnyatā ।
	śūnyatā cet pramā nāsti tadidaṃ vyāhataṃ dvayaṃ ॥ 382 ॥ (PVA)
	pratipādayiṣyate paścād yādṛśī sarvaśūnyatā ।
	tatra yādṛk pramāṇaṃ ca tvarātra kvopayoginī ॥ 383 ॥ (PVA)

<h1 id='1.1.4.3.1.1'>1.1.4.3.1.1</h1>

<(ka) bhūtacaitanyamatanirāsaḥ>

<h2 id='054,x'>054,x <small><small>(<a href='docExplore?doc_id=PVA_054,x_054,xiii'>PVA_054,x_054,xiii</a>)</small></small></h2>

nanu mātāpitṛśarīrādyanvaya vyatirekānuvidhāyīnīndriyādīni śarīramahābhūtasvabhāvatvāt tadāśritānyeva nānyathopalabhyante paralokādāgatatvena 〈।〉 tat kathaṃ paralokāstitvavādaḥ sādhīyān ।

<h2 id='054,xi'>054,xi <small><small></small></small></h2>

tadapyasattyaṃ । yataḥ 〈।〉

<h2 id='054,xii'>054,xii <small><small></small></small></h2>

	prāṇāpānendriyadhiyāṃ dehādeva na kevalāt ।
	svajātinirapekṣāṇāṃ janma janmaparigrahe ॥ 36 ॥

<h2 id='054,xiii'>054,xiii <small><small></small></small></h2>

atiprasaṅgāt;

<h2 id='054,xiv'>054,xiv <small><small>(<a href='docExplore?doc_id=PVA_054,xiv'>PVA_054,xiv</a>)</small></small></h2>

prāṇādayo hi svabhāvaviśeṣāccapalatādikṛtāt svajātinirapekṣā na yuktāḥ । capalatādayaścātmābhyāsānvayino na mātāpitrabhyāsānvayinaḥ । anyathā mātāpitṛsvabhāvo na syādasatsaṃparkkādinā । tasmāt svajātinirapekṣānmātāpitṛdehamātrādeva na bhāvaḥ । yadi tu mātāpitṛsvabhāve'bhilāṣādayaḥ prāgāsan । tadā mātāpitrādiśarīramapi kāraṇamiti yuktaṃ ।

<055>

<h2 id='055,i'>055,i <small><small>(<a href='docExplore?doc_id=PVA_055,i_055,iii'>PVA_055,i_055,iii</a>)</small></small></h2>

athābhyupagamyate janmaparigrahaḥ paralokanirapekṣa eva 〈।〉 tadā janmaparigrahe'bhyupagamyamāne'tiprasaṅgaḥ । sarva eva kāryakāraṇabhāvo viśīryeta । sa cānumānaparicchedādavadhāryaḥ ।

<h2 id='055,ii'>055,ii <small><small></small></small></h2>

	abhyāsapūrvakāḥ sarve prāṇāpānādayo yadi ।
	svābhyāsarahitāśca syuḥ kathannāma nirāśrayāḥ ॥ 384 ॥ (PVA)

<h2 id='055,iii'>055,iii <small><small></small></small></h2>

eṣa hi kāryasya dharmmo yat kāraṇamapahāyānyathā na bhavanaṃ । anyathā sa tasya na janyaḥ । anvayavyatirekābhyāṃ janyajanakabhāvaḥ । tasmāt samānajātīyābhyāsambhavicakṣurādipūrvakā eva cakṣurādayaḥ ।

<h2 id='055,iv'>055,iv <small><small>(<a href='docExplore?doc_id=PVA_055,iv_055,x'>PVA_055,iv_055,x</a>)</small></small></h2>

nanu 〈।〉

<h2 id='055,v'>055,v <small><small></small></small></h2>

	dhūmo dhūmāntarotpanno na dhūmādeva sarvathā ।
	śālkādapi śālūkaḥ kathambhavati gomayāt ॥ 385 ॥ (PVA)

<h2 id='055,vi'>055,vi <small><small></small></small></h2>

tathā 〈।〉

<h2 id='055,vii'>055,vii <small><small></small></small></h2>

	citraṃ citrakarājjātaṃ patatriṣvapi kintathā ।
	bhyāsād 〈hi〉 viśeṣo yaḥ sonyayāpi bhaviṣyati ॥ 386 ॥ (PVA)

<h2 id='055,ix'>055,ix <small><small></small></small></h2>

tadapyasat ।

<h2 id='055,x'>055,x <small><small></small></small></h2>

	dhūmo dhūmād yathābhūtaḥ sonyato 'pi na jñāyate ।
	abhyāsāttu viśeṣo yaḥ sa janmādau tathā sthitiḥ ॥ 387 ॥ (PVA)

<h2 id='055,xii'>055,xii <small><small>(<a href='docExplore?doc_id=PVA_055,xii'>PVA_055,xii</a>)</small></small></h2>

ya eva viśeṣaḥ śrutābhyāsādijanmakaḥ sa eva tathābhūta iha janmābhyāsavyatireke 'pi dṛśyate 〈।〉 na ca tasyābhyāsasaṅgamo bādhyate । atītābhyasasyānyatrāpi tadānīmupalabdhumaśakyatvāt । grāmāntarādāgatābhyāsavat । tata eva nāpāralaukikābhyāsapūrvakatvamapi sādhayatīti kāraṇena saha kāryasya pratibandhāt । adṛṣṭakāraṇasyāpi tatkāryatvāt । deśāntarābhyāsapūrvakatvamapi sādhayatīti । kāraṇena saha kāryasya pratibandhāt । adṛṣṭakāraṇasyāpi tatkāryatvāt । deśāntarābhyāsapūrvakaparijñānavat । tadatra tautopākhyānamāyātaṃ ।

<h2 id='055,xiii'>055,xiii <small><small>(<a href='docExplore?doc_id=PVA_055,xiii_055,xvii'>PVA_055,xiii_055,xvii</a>)</small></small></h2>

	kaścit tautaḥ kilānyena pṛṣṭaḥ kathaya sambhavaṃ ।
	māturdīrghaviṣāṇasya vṛṣabhasya kathaṃ sthitiḥ ॥ 388 ॥ (PVA)
	sa prāha kukṣerjāyante na māturmahiṣā amī ।
	haṭṭāgatānāmeṣāntu mūlyena krayamātrakaṃ ॥ 389 ॥ (PVA)

<h2 id='055,xvi'>055,xvi <small><small></small></small></h2>

tathābhūtamevedaṃ lokāyatamataṃ ।

<h2 id='055,xvii'>055,xvii <small><small></small></small></h2>

athavā 〈।〉 atiprasaṅgāditi yadi janmāntarādāgatimantareṇa tebhya eva mahābhūtebhyaścaitanyaṃ kāryamudbhavati 〈kinna sakalaprāṇimayambhavati । pariṇativiśeṣasadbhāvāditi〉 cet । sa eva pariṇativiśeṣaḥ kasmānneti samānaḥ paryanuyogaḥ ।

<h2 id='055,xviii'>055,xviii <small><small>(<a href='docExplore?doc_id=PVA_055,xviii_055,xxi'>PVA_055,xviii_055,xxi</a>)</small></small></h2>

athānādiḥ pariṇatiḥ paramparāviśeṣo vānupalakṣyamāṇaḥ kaścidasti yataḥ kecit prāṇino nānye । tadapyayuktaṃ ।

<h2 id='055,xix'>055,xix <small><small></small></small></h2>

	yadi pariṇaterviśeṣassa dṛśyate neti kalpanā kaiṣā ।
	darśanayogyamadṛśyaṃ sadvyavahārasya no viṣayaḥ ॥ 390 ॥ (PVA)

<h2 id='055,xxi'>055,xxi <small><small></small></small></h2>

yadi sa pariṇativiśeṣo bhavedupalabhyeta । atha kāryadarśanādeva kalpyate tathā sati <056> dṛṣṭa evābhyāsaḥ kalpanīyaḥ adṛṣṭakalpanāgauravāt । tataḥ sādhūktaṃ 〈।〉 samānajātīyabhāvapūrvakāḥ prāṇādayaḥ ।

<h2 id='056,i'>056,i <small><small>(<a href='docExplore?doc_id=PVA_056,i_056,iv'>PVA_056,i_056,iv</a>)</small></small></h2>

bhavatu kāryāt kāraṇānāṃ siddhiḥ pūrvajanmabhāvināṃ parajanmināntu kathamanumānaṃ 〈।〉 tadāha ।

<h2 id='056,ii'>056,ii <small><small></small></small></h2>

	yad dṛṣṭaṃ pratisandhānaśaktimat ।
	kimāsīt tasya yannāsti paścād yena na sandhimat ॥ 37 ॥

<h2 id='056,iii'>056,iii <small><small></small></small></h2>

pūrghvaṃpūrvasya hi pratisandhānaṃ niścitaṃ anu'mānānumitānumādibhiḥ ।

<h2 id='056,iv'>056,iv <small><small></small></small></h2>

nanu cāpalādikamacāpalatvāt tadabhyāsato bhavati aspandamandatādilakṣaṇāt । sā tu mahābhūmamātrakādeva । tatastato 'pi bhāve dhūmamaddhūmāntarabhāve 'pi na sarvadā prabandha eva । tata ucchedo 'pi dhūmavadeveti nānantatāpi prāṇināṃ apūrvasattvaprādurbhāvaśca doṣāḥ । 〈tadapi nāsti ।〉

<h2 id='056,v'>056,v <small><small>(<a href='docExplore?doc_id=PVA_056,v_056,vi'>PVA_056,v_056,vi</a>)</small></small></h2>

	mandapravṛttyabhyāsena mandatāpyasti janmināṃ ।
	tatastapūrvikā sāpātyanādibhavacakrakaṃ ॥ 391 ॥ (PVA)

<h2 id='056,vi'>056,vi <small><small></small></small></h2>

na khalu prāṇināṃ svabhāvata eva mandatādayaḥ prakārāḥ 〈।〉 api tu samānajātīyābhyāsāt । yathaiva capalādayastadabhyāsatastathā mandatā〈dya〉pi kausīdyābhyāsāditi siddhamanāditvaṃ saṃsārasya । svāpādyabhyāsato hi mantharatā cakṣurādīnāṃ tataścapalacakṣurādikaḥ suptapravuddhaścapalacakṣurādinā yujyate'nyonyeneti । tato janmādāvapi suptaprabodhavadevābhimukhī bhūtavāsanāprabodhasya cakṣurādiyogaḥ । kathamanyaśarīragataṃ cakṣuranyaśarīre pratisandhīyate । kathaṃ dravyāntaragatā śaktiranyatra sañcāriṇī ।

<h2 id='056,vii'>056,vii <small><small>(<a href='docExplore?doc_id=PVA_056,vii'>PVA_056,vii</a>)</small></small></h2>

	mantratantrādisāmarthyād guḍādau viṣaśaktayaḥ ।
	tathaiva karmmasāmarthyādanyadehekṣaśaktayaḥ ॥ 392 ॥ (PVA)
	yathā svapnāntikaḥ kāyastrāsalaṃghanadhāvanaiḥ ।
	jāgraddehavikārāya 〈tathā〉 janmāntareṣvapi ॥ 393 ॥ (PVA)
	athāsau sattyatāhīnaḥ sutarāmeva śobhanaṃ ।
	asattyo 'pi vikarāya yatra sattye tu kā kathā ॥ 394 ॥ (PVA)
	vyavahāramātrakamidaṃ sattyatāsattyateti ca ।
	svarūpasākṣātkaraṇe sattyatādīti durghaṭaṃ ॥ 395 ॥ (PVA)

<h2 id='056,xi'>056,xi <small><small>(<a href='docExplore?doc_id=PVA_056,xi_056,xiii'>PVA_056,xi_056,xiii</a>)</small></small></h2>

tasmād yat pratisandhānaśaktimat pūrvaṃpūrvamupalabdhaṃ tasya kimāsīdadhikaṃ yat paścānnāsti tadabhāvāt paścādasandhimat । kāraṇavaikalye hi kāryasyābhāvaḥ sakale tu kalāvati kāraṇe kāryamanutpattimaditi vyāhataṃ ।

<h2 id='056,xii'>056,xii <small><small></small></small></h2>

nanu ka ivātra vyāghātaḥ । nanvayameva yaḥ kāryakāraṇabhāvābhāvaḥ ।

<h2 id='056,xiii'>056,xiii <small><small></small></small></h2>

	sarvāvasthāsamāne 'pi kāraṇe yadyakāryatā ।
	svataṃtraṃ kāryamevaṃ syānna kāryantattathā sati ॥ 396 ॥ (PVA)

<h2 id='056,xiv'>056,xiv <small><small>(<a href='docExplore?doc_id=PVA_056,xiv_056,xv'>PVA_056,xiv_056,xv</a>)</small></small></h2>

kāraṇaparatantraṃ hi kāryaṃ tatsamarthaṃ kāraṇaṃ haṭhādeva janayati । tathāpyabhāve na kāryambhavet ।

<h2 id='056,xv'>056,xv <small><small></small></small></h2>

atha tadabhāve na bhavatīti kāryaṃ tadabhāve na bhavatīti kutaḥ । nanu tadbhāve'vaśyaṃ bhavatītyetadapi kutaḥ । ta〈thā〉 ttvena paricchedāt tadabhāve na bhavatītyetadapi paricchidyata eva । sarvadeti kuta iti samānamubhayatra । tasmād yathā dṛśyate tathābhyupagantavyaṃ । ubhayañca dṛśyate

<057>

<h2 id='057,i'>057,i <small><small>(<a href='docExplore?doc_id=PVA_057,i_057,v'>PVA_057,i_057,v</a>)</small></small></h2>

tadbhāvevaśyaṃ bhavatyasākalyena bhavatyeveti tadubhayamaṅgīkarttavyaṃ । evamadṛṣṭo na kāryaṃkāraṇabhāva iti cet ।

<h2 id='057,ii'>057,ii <small><small></small></small></h2>

	vyāptyā na vyatirekasya nānvayasyāsti darśanaṃ ।
	kāryakāraṇabhāvasya kathamasyāsti darśanaṃ ॥ 397 ॥ (PVA)

<h2 id='057,iii'>057,iii <small><small></small></small></h2>

yadi vyāptyā na darśanamiti na kāryaṃkāraṇabhāvasiddhiḥ । evantarhi na kasyacidanvayavyatiriktasya darśanamityuktametat 〈।〉 "svarūpasya svato gatiri"ti ।

<h2 id='057,iv'>057,iv <small><small></small></small></h2>

na paraloko nehaloko na paralokabādhanaṃ na saṃdeho na mahābhūtapariṇatirityādi vijñāptimātrakameva । athāpi vyavahārādetat । evaṃ paraloko 'pīti ।

<h2 id='057,v'>057,v <small><small></small></small></h2>

	yadyadvaitena toṣosti mukta evāsi sarvathā ।
	vartate vyavahāraścet paraloko 'pi cintyatāṃ ॥ 398 ॥ (PVA)

<h2 id='057,vi'>057,vi <small><small>(<a href='docExplore?doc_id=PVA_057,vi'>PVA_057,vi</a>)</small></small></h2>

satyupalpave varamevamupalpavaḥ praśamasya svargādyanukūlatvāt । rāgādyupalpavo hi sakalasamīhita sajjanatvādibhāvahānimeva vidhatte । tathā hi । cakṣurādirāgādibhedāḥ sakalā evānādivāsanābalāvalambino vijñaptimātrato na bhidyante । tataścakṣurādivikalasyāpi janmāntare punaravikalacakṣurāditā । tato janmaparamparāsvayameva prakāro nāditā ca saṃsārasya । yāvacca nopalpavapraśamastāvatī tasyānantatāpi 〈।〉 satyatāyāmapi cakṣurādīnāṃ bāhyarthaṃtvevā nādirasau svabhāva iti saṃsārānādyananta 〈ta〉 ॥

<h2 id='057,vii'>057,vii <small><small>(<a href='docExplore?doc_id=PVA_057,vii_057,x'>PVA_057,vii_057,x</a>)</small></small></h2>

〈na mahābhūtodbhavā buddhiḥ〉

<h2 id='057,viii'>057,viii <small><small></small></small></h2>

nanu mahābhūtaviśeṣaḥ kaṭhinatvādaya upalabhyanta eva । tatastadviśeṣānmahābhūtodbhavatve 'pi nātiprasaṅga iti । tataḥ kaṭhinatvādiviśeṣa eva bījātmakastata eva prāṇisambhava iti । uktamatra "kāryakāraṇabhāva eva na syādi" ti ।

<h2 id='057,ix'>057,ix <small><small></small></small></h2>

api ca ।

<h2 id='057,x'>057,x <small><small></small></small></h2>

	na sa kaścit pṛthivyāderaṃśo yatra na jantavaḥ ।
	saṃsvedajādyā jāyante sarvabījātmakaṃ tataḥ ॥ 38 ॥

<h2 id='057,xi'>057,xi <small><small>(<a href='docExplore?doc_id=PVA_057,xi'>PVA_057,xi</a>)</small></small></h2>

na khalu kaṭhinatvādiviśeṣavibhāgena prāṇivibhāgotpattiḥ sarva 〈tra〉 prāṇidarśanāt । saṃsvedajādayo 'pi hi prāṇino na khalu vibhāgena na dṛśyante । tataḥ kaṭhinatvādikṛto na vibhāgaḥ । karmaiva cetanālakṣaṇaṃ yadi paramavaśiṣyate । athakāṣṭhā dyanvayinī prāṇijātirupalabhyata iti vadet । tadā samānajātīyaṃ sarvaṃ tadrūpaprāṇimayaṃ bhaved 〈।〉 yatparimnā vyavasthāpitāmambho bhavati । tat sakalaṃ tadrūpaprāṇimayaṃ bhavet 〈।〉 kuto varṇṇasaṃsthānavailakṣyaṇyaṃ prāṇināṃ ।

<h2 id='057,xii'>057,xii <small><small>(<a href='docExplore?doc_id=PVA_057,xii'>PVA_057,xii</a>)</small></small></h2>

	tathā hi raktaśirasaḥ pītakāyādayaḥ pare ।
	jalādipāṇino dṛṣṭāḥ sa ākāraḥ kuto bhavet ॥ 399 ॥ (PVA)
	tadrūpa bījāt kamalādibhedaḥ kiṃdṛṣṭa dṛṣṭo 〈'〉 niyataḥ kadācit ।
	na prāṇibhedo niyatosti bījāt santyatra karmāṇi niyāmakāni ॥ 400 ॥ (PVA)
<058>
	tatsvajātyanapekṣāṇāmakṣādīnāṃ samudbhave ।
	pariṇāmo yathaikasya syāt sarvasyāviśeṣataḥ ॥ 39 ॥

<h2 id='058,ii'>058,ii <small><small>(<a href='docExplore?doc_id=PVA_058,ii_058,iii'>PVA_058,ii_058,iii</a>)</small></small></h2>

api ca 〈।〉 manovijñānāśritānīndriyāṇi svakāryakārīṇi na tu manovijñānameva tadāśritaṃ । tato manovijñānādevendriyāṇāṃ sambhavo na bhūjalādibhya iti darśayati । "pratyekami"tyādi ।

<h2 id='058,iii'>058,iii <small><small></small></small></h2>

athavā manovijñānaṃ na tāvanna tatsamudāyarūpaśarīrādutpattimat । prāṇāpānādayastu mahābhūtapariṇatisvabhāvā eva mātāpitṛbījamātrakāt । manovijñānañca saṃsāri nendriyādayaḥ । yataḥ 〈।〉

<h2 id='058,iv'>058,iv <small><small>(<a href='docExplore?doc_id=PVA_058,iv_058,vii'>PVA_058,iv_058,vii</a>)</small></small></h2>

	chedasandhānavairāgyahānicyutyupapattayaḥ ।
	manovijñāna aivaṣṭā upekṣāyāṃ cyutodbhavau ॥ 401 ॥ (PVA)

<h2 id='058,v'>058,v <small><small></small></small></h2>

〈ityuktam ।〉 tato manasaḥ saṃsāritvaṃ na bhūtāśritatvaṃ । yataḥ ।

<h2 id='058,vi'>058,vi <small><small></small></small></h2>

	pratyekamupaghāte 'pi nendriyāṇāṃ mano mateḥ ।
	upaghātosti bhaṅgesyāḥ teṣāṃ bhaṅgaśca dṛśyate ॥ 40 ॥

<h2 id='058,vii'>058,vii <small><small></small></small></h2>

manomaterhi bhaṅge bhayaśokaharṣakrodhādinā cakṣurādivikāradarśanāccakṣurādīni manovijñānāśritāni 〈।〉 tato janmādāvapi tadāśritānyeveti bhavāntaraprasiddhiḥ । na caivaṃ manovijñānaṃ śarīrāśritaṃ । manovijñānavikāryapaṃcendriyasamudāyakāryāśritatvāt ।

<h2 id='058,viii'>058,viii <small><small>(<a href='docExplore?doc_id=PVA_058,viii_058,xi'>PVA_058,viii_058,xi</a>)</small></small></h2>

nanu yadi nāma cakṣurādīni manovijñānavikāryāṇi । tata eva tūtpattiriti kutaḥ 〈।〉 na hyagnervikāramāsādayad ghaṭādi vastu vahnerevotpadyate ।

<h2 id='058,ix'>058,ix <small><small></small></small></h2>

atrocyate ।

<h2 id='058,x'>058,x <small><small></small></small></h2>

	ghaṭādiranyathā dṛṣṭastato na tata eva saḥ ।
	nānyathā tu punardṛṣṭamindriyantadvikārataḥ ॥ 402 ॥ (PVA)

<h2 id='058,xi'>058,xi <small><small></small></small></h2>

prāsādādilakṣaṇalakṣitaṃ hi sakalamevendriyamupalabhyate । na tu ghaṭādikamagnikṛtavikārameva । tato na ghaṭādirdṛṣṭāntaḥ ।

<h2 id='058,xii'>058,xii <small><small>(<a href='docExplore?doc_id=PVA_058,xii_058,xv'>PVA_058,xii_058,xv</a>)</small></small></h2>

atha yadyapi nāmedānīṃ manovijñānamāśrayo dṛṣṭonyadāpi tathaiveti kutaḥ । tadetadasat ।

<h2 id='058,xiii'>058,xiii <small><small></small></small></h2>

	vahneryadyapi dhūmo dṛśyate tata eva saḥ ।
	anyadāpīti nādhyakṣaṃ pramāṇamiha kasya cit ॥ 403 ॥ (PVA)

<h2 id='058,xiv'>058,xiv <small><small></small></small></h2>

tasmād 〈।〉

<h2 id='058,xv'>058,xv <small><small></small></small></h2>

	yathā dhūmegnipūrvatvagatistatpratyabhijñayā ।
	tathā manovikāryatvagatirjanmādibhāvinī ॥ 404 ॥ (PVA)

<h2 id='058,xvi'>058,xvi <small><small>(<a href='docExplore?doc_id=PVA_058,xvi_058,xvii'>PVA_058,xvi_058,xvii</a>)</small></small></h2>

janmādau cakṣurādīni cāpalādiyogimanonurūpavikāryatayā pratyabhijñāyamānāni tathaiva tānītyavagamo yuktaḥ । yathā sakṛdagnipūrvakaḥ kvāpi tatprasavo dṛṣṭaḥ pradeśāntare tatpūrvakatayaiva pratyabhijñāyamānosti ।

<h2 id='058,xvii'>058,xvii <small><small></small></small></h2>

	putrādīndriyavaikalye 'pyasti mānasavikriyā ।
	tadāśritaṃ manaḥ prāptaṃ niyamo nobhayorapi ॥ 405 ॥ (PVA)

<h2 id='058,xviii'>058,xviii <small><small>(<a href='docExplore?doc_id=PVA_058,xviii_059,i'>PVA_058,xviii_059,i</a>)</small></small></h2>

yadi sarvatra putrādicakṣurādivikāre na vikriyeti niyamābhāvāt putrādicakṣurādīnīti nāśrayaḥ । sa eva niyamābhāvo dṛṣṭa ubhayorapi । nātmacakṣurādivikāre 'pi vikāro manasaḥ

<059>

<h2 id='059,i'>059,i <small><small></small></small></h2>

kasyaciditi na tānyapi nāśraya itīndriyāṇāṃ nāśrayatvaṃ । evantarhi manovijñānamindriyāṇāmāśraya indriyāṇi tu na manasa ityanāśritaṃ manaḥ prasaktaṃ । ṣaṇṇāmapi cakṣurādivijñānānāmāśrayeṇa kenacid bhavitavyaṃ ।

<h2 id='059,ii'>059,ii <small><small>(<a href='docExplore?doc_id=PVA_059,ii_059,viii'>PVA_059,ii_059,viii</a>)</small></small></h2>

	indriyaṃ manasojñānāt tasmāccasti manomatiḥ ।
	tatastatrā'pi syāccetyanādyananta bhavasthitiḥ ॥ 406 ॥ (PVA)

<h2 id='059,iv'>059,iv <small><small></small></small></h2>

yadi manomatirapīndriyavikārato na vikāryā evam ।

<h2 id='059,v'>059,v <small><small></small></small></h2>

	netrādināśe'nekatra mano dainyādi dṛśyate ।
	tatrāśritaṃ kutastena nehāśobhanamūhyate ॥ 407 ॥ (PVA)

<h2 id='059,vi'>059,vi <small><small></small></small></h2>

naitadasti । nāvaśyamāśrayaḥ sarvasya kaściditi niyamosti ।

<h2 id='059,vii'>059,vii <small><small></small></small></h2>

atha nirbandhastadapyucyate ।

<h2 id='059,viii'>059,viii <small><small></small></small></h2>

	tasmāt sthityāśrayo buddherbuddhimeva samāśritaḥ ।
	kaścinnimittamakṣāṇāntasmādakṣāṇi buddhitaḥ ॥ 41 ॥

<h2 id='059,ix'>059,ix <small><small>(<a href='docExplore?doc_id=PVA_059,ix'>PVA_059,ix</a>)</small></small></h2>

tasmād buddheḥ sthityāśrayo yaḥ sa nimittamakṣāṇāṃ cetanālakṣaṇakarmmasañjñitaḥ । sa eva tarhi cakṣurādīndriyaṃ samāśrita iti tadāha । sa ca buddhimeva samāśrito nendriyāṇi । na hīndriyāṇi tasyāśrayaḥ । cetanā karma cetayitvā vākkarmmeti vacanāt । cetanā cedaṃ cedaṃ cetyevamātmikā । sā ca pūrvānusandhānarūpā buddhimevāśritya bhavati na kāyāśritā । sā ca kācidevendriyāṇāṃ svāśrayo na sarvā ārūpyadhātāvindriyāṇāmabhāvāt । śarīrasatṛṣṇena hi karmmaṇā śarīrendriyāṇāṃ jananaṃ । tatrābhiratiyogāt । tuṣṇāviṣaye hi labdhebhiratirutpadyata iti 〈।〉 tasmādakṣāṇi buddhito na tvakṣebhyo buddhirityupasaṃhāraḥ । tasmānmanasa eva kāraṇatvamiti manasā pūrvapūrvajanmākṣepaḥ ।

<h2 id='059,x'>059,x <small><small>(<a href='docExplore?doc_id=PVA_059,x_059,xii'>PVA_059,x_059,xii</a>)</small></small></h2>

yadi tarhi manomaterahamityevamātmakalpanārūpāyā idānīntanaṃ janma paratra tarhi janmani kaḥ saṃpratyayahetuḥ kathaṃ vā kāyāśritaṃ mana uktamityāha ।

<h2 id='059,xi'>059,xi <small><small></small></small></h2>

	yādṛśyākṣepikā sāsāt paścādapyastu tādṛśo ।
	tajjñānairupakāryatvāduktaṃ kāyāśritaṃ manaḥ ॥ 42 ॥

<h2 id='059,xii'>059,xii <small><small></small></small></h2>

yādṛśyātmagrahastāsāṃ manobuddhiranādijanmaprabandhasyākṣepikā saṃsāriṇā māsīt 〈।〉 tādṛśī paścādapyākṣepikā bhavatu । nānyathā tayā bhāvyamiti । sa eva paścādapi janmaparigrahaḥ । yo hi yatkaraṇasvabhāvāviśiṣṭasvabhāvaḥ sa karotyeva tat 〈।〉 tad yathā dhūmajananasvabhāvā viśiṣṭa evāparaḥ sārndrendhanādisaṅgataḥ kṛśānuḥ । anyathā na kāryakāraṇabhāvo na vyavahāra ityanīhaṃ jagat syāt ।

<(kha) vijñānasiddhiḥ>

<h1 id='1.1.4.3.1.2.0'>1.1.4.3.1.2.0</h1>

<h2 id='059,xiii'>059,xiii <small><small>(<a href='docExplore?doc_id=PVA_059,xiii_060,ii'>PVA_059,xiii_060,ii</a>)</small></small></h2>

atha manaso 'pi kāyāśritatvaṃ pratipāditaṃ bhagavatā anyonyānuvidhāyitvaṃ kāyacitta <060> yorapi vadatā । atra parihāraḥ । kāyavijñānairupakriyamāṇatvāduktaṃ kāyāśritatvaṃ manaso bhagavatā । na tu sākṣāt kāyastasyāśrayaḥ cakṣurādivijñānānāmiva cakṣurādīni । tasmādahaṅakāralakṣaṇaṃ mano na cakṣurādīndriyāśritaṃ na dehāśritaṃ 〈।〉 samānajātīyamanaḥsamāśritatvamevāsya yuktaṃ । ārūpyadhātāvapi tasya bhāvāt tasya ca sambhavapratipādanāt ।

<h2 id='060,i'>060,i <small><small></small></small></h2>

mā bhūd vākṣairvinā buddhistathāpi na paralokābhāvaḥ anyonyāśrayasya bhāvāt 〈।〉 tadāha ।

<h2 id='060,ii'>060,ii <small><small></small></small></h2>

	yadyapyakṣairvinā buddhirna tānyapi tayā vinā ।
	tathāpyanyonyahetutvaṃ tato 'pyanyonyahetuke ॥ 43 ॥

<h2 id='060,iii'>060,iii <small><small>(<a href='docExplore?doc_id=PVA_060,iii'>PVA_060,iii</a>)</small></small></h2>

yathaiva hi bhavatobhyupagamaḥ śarīramantareṇa na buddhirindriyātmakaṃ tathā darśanāditi । tathā tānyapīndriyāṇi na manobuddhiṃ vinā ityabhyupagamyatām 〈।〉 abhyupagamanibandhanasya tathā darśanasya samānatvāt । tathā satyanyonyahetukatvaṃ prasaktamubhayasantānasya parasparamupakārāt । anyonyahetukayośca sāmagrī sāmagryantarādutpattimatī । tato 'pi sāmagrītaḥ pūrvake pare ca kāyamanasī anyonyahetuke madhyāvasthāvaditi jñātavyaṃ ।

<h2 id='060,iv'>060,iv <small><small>(<a href='docExplore?doc_id=PVA_060,iv_060,vii'>PVA_060,iv_060,vii</a>)</small></small></h2>

yadi ca kāya evāśrayo manobuddhirnaṃ sā kāyasya । tataḥ kāyād buddhirbhaṃvantī kramavato'kramād vā bhavet prakārāntarābhāvāt ।

<h2 id='060,v'>060,v <small><small></small></small></h2>

tatra na tāvadakramād yataḥ ।

<h2 id='060,vi'>060,vi <small><small></small></small></h2>

	nākramāt kramiṇo bhāvo nāpyapekṣā 〈'〉 viśeṣiṇaḥ ।
	kramādbhavantī dhīḥ kāyāt kramantasyāpi śaṃsati ॥ 44 ॥

<h2 id='060,vii'>060,vii <small><small></small></small></h2>

iyaṃ hi manobuddhiḥ kramavatī । anyathāhamiti svākārasya grahaṇetītavarttamānānāgatasakalasvasvabhāvagrahaṇamiti sakalajanmagrahaṇaprasaṅgaḥ ।

<h2 id='060,viii'>060,viii <small><small>(<a href='docExplore?doc_id=PVA_060,viii_060,xi'>PVA_060,viii_060,xi</a>)</small></small></h2>

athāvasthānāmagrahaṇe na pūrvāparavyāptipratītiḥ ।

<h2 id='060,ix'>060,ix <small><small></small></small></h2>

	avasthā 〈'〉 grahaṇe'vasthātṛpratītiḥ kathaṃ bhavet ।
	vyāpyāpratītāvanyasya vyāpakatvāpratītitaḥ ॥ 408 ॥ (PVA)

<h2 id='060,xi'>060,xi <small><small></small></small></h2>

yadi hi vyāpinyavasthā na pratīyate । vyāpyāpratīteḥ kathamasau vyāpakastathā pratipanno bhavati । na hi tena rūpeṇāpratīyamāno 'pi tathā bhavati । pratītireva hi tattvamanyattvaṃ vā vyavasthāpayati । vyāpakatvañcedasya na pratīyate । tadā tadanyena rūpeṇa pratīyata ityāpannaṃ 〈।〉 tataḥ kālāntarasthāyitāsya nāstīti 〈na〉 kālāntaratā pratītyantarasya 〈।〉 tataḥ kramavatī pratītiḥ । tato nākramāt kramiṇo bhāvaḥ ।

<h2 id='060,xii'>060,xii <small><small>(<a href='docExplore?doc_id=PVA_060,xii_061,i'>PVA_060,xii_061,i</a>)</small></small></h2>

nanu yadi nāmākramaṃ kāraṇaṃ tathā bhūtenaiva kāryeṇāpi bhavitavyamiti kutaḥ । na hi kāraṇādabhinnameva kāryaṃ । vilakṣaṇasyāpi darśanāt ।

<h2 id='060,xiii'>060,xiii <small><small></small></small></h2>

atrocyate ।

<h2 id='060,xiv'>060,xiv <small><small></small></small></h2>

	akramād yadi kāryaṃ syāt tadaiva sakalaṃ bhavet ।
	anyadā tu sa nāstyeva tadā parisamāptitaḥ ॥ 409 ॥ (PVA)

<061>

<h2 id='061,i'>061,i <small><small></small></small></h2>

evaṃ hi tatkāryaṃkāri yadi kāryakāle gṛhyeta । na hyapratīyamānaṃ tadā tasya kāraṇaṃ । pratītiścet tadā ekatvād vināśāvadhi pratītiriti tadaiva vinaṣṭaḥ syāt । evaṃ hi tasyākamatā । tato vinaṣṭādaparaṃ kāryaṃnna bhavedeva । bhavad vā na tat kāryaṃ । atha krameṇa pratīyamānaṃ kramavataḥ kāraṇaṃ । tathā sati nākramaṃ । na hi nīlatayā pratīyamānamanīlaṃ । athavā 〈।〉

<h2 id='061,ii'>061,ii <small><small>(<a href='docExplore?doc_id=PVA_061,ii_061,iii'>PVA_061,ii_061,iii</a>)</small></small></h2>

	nocyate kāraṇāt kāryantadrūpa mupajāyate ।
	anvayavyatirekābhyāṃ kāryakāraṇateti tu ॥ 410 ॥ (PVA)

<h2 id='061,iii'>061,iii <small><small></small></small></h2>

kāraṇavilakṣaṇamapi kāryaṃ kāryameva । anvayavyatirekānuvidhānalakṣaṇatvāt kāryakāraṇalakṣaṇatāyāḥ । yatra tvanvayavyatirekau na bhavataḥ tanna kāryaṃ kāraṇañca । yacca tathābhūta eva kāraṇe na bhavati na tasya kāraṇānuvidhāyitā ।

<h2 id='061,iv'>061,iv <small><small>(<a href='docExplore?doc_id=PVA_061,iv_061,vii'>PVA_061,iv_061,vii</a>)</small></small></h2>

nanu natu tadbhāvenotpadyate ityeva tadbhāve tu bhavatyavaśyamiti kvopayogosya ।

<h2 id='061,v'>061,v <small><small></small></small></h2>

	tadbhāve 'pi na bhāvaścedabhāve 〈'〉 bhāvitā kutaḥ ।
	tadabhāvaprayuktosya so'bhāva iti tatkutaḥ ॥ 411 ॥ (PVA)

<h2 id='061,vii'>061,vii <small><small></small></small></h2>

yadyasau samartho 'pi kāraṇe na bhavati 〈।〉 kāraṇameva tasya tanna syāt । kuto vaitadavagamyate tadabhāvaprayukto'syābhāva iti । yathaiva tadavastha eva kāraṇe 〈sati〉 svayameva na bhavati । tathā tadabhāve 'pi svayameva na bhaviṣyati svātantryāt 〈।〉 tasyāparatantratve kāraṇasya 〈sati〉 sāmarthye'vaśyameva bhavediti ।

<h2 id='061,viii'>061,viii <small><small>(<a href='docExplore?doc_id=PVA_061,viii_061,x'>PVA_061,viii_061,x</a>)</small></small></h2>

	abhāvo hi padārthānāṃ svayameva bhavedapi ।
	bhāvastu paratantratvāt kathaṃ hetorbhavenna saḥ ॥ 412 ॥ (PVA)

<h2 id='061,ix'>061,ix <small><small></small></small></h2>

abhāvo hi nirhetukatvāt svayameva bhavatīti yuktaṃ । bhāvastu hetuparatantratvāt samartha hetau na bhavatīti na yuktametat ।

<h2 id='061,x'>061,x <small><small></small></small></h2>

nanu kāryābhāvaḥ svatantratvāt kāraṇe satyaṃpi ca <?>〈 na〉 bhavatīti yuktamevaitat । evaṃ tarhi tadabhāve'bhāva iti na kāraṇābhāvaprayukto'bhāva iti kathaṃ bhavet kāryamasya । tataḥ svayameva na bhavet । yaśca svayameva na bhavati nāsau niyamyate tena 〈।〉 tato yathā svayaṃ na bhavati tathā bhavadapi 〈।〉 tatā na kāya । yadā tu kāraṇe sati bhavedeva tadā svarasanirodhe 'pi aparāparakṣaṇātpattastadabhāva eva santānācchada iti kāraṇapratibaddhatva । tasmānnākramāt kramiṇā bhāvaḥ ।

<h2 id='061,xi'>061,xi <small><small>(<a href='docExplore?doc_id=PVA_061,xi_062,ii'>PVA_061,xi_062,ii</a>)</small></small></h2>

athākramādapi sahakāriṇaṃ kramiṇamapekṣamāṇāt kramavat kāryamiti । tadapi nāsti । nāstyapekṣā〈'〉 viśeṣiṇo'nādheyaviśeṣasya kvacid diśeṣalābhāya nāpekṣā । na tasya viśeṣostīti । viśeṣe vā 〈'〉 nityatāvyatiriktaviśeṣābhyupagame ca tadviśeṣāpekṣaṃ kāryantata eva bhavanna tato nityāt । tasyāsau viśeṣa iti cet । na 〈।〉 viśeṣa iti viśeṣakaratvaṃ

<062>

<h2 id='062,i'>062,i <small><small></small></small></h2>

viśeṣapratyayakaratvaṃ vā । na viśeṣakaratvaṃ tasyāviśeṣāt । viśeṣād viśeṣa iti tadevānityatvaṃ vyatireke pūrvakaḥ prasaṅga iti

<h2 id='062,ii'>062,ii <small><small></small></small></h2>

atha viśeṣapratyayahetutvaṃ । tadapyayuktaṃ ।

<h2 id='062,iii'>062,iii <small><small>(<a href='docExplore?doc_id=PVA_062,iii'>PVA_062,iii</a>)</small></small></h2>

	naivābhāve 〈viśeṣasya〉 viśeṣapratyayodayaḥ ।
	tathā ced bhrāntireveyamiti vyarthaḥ pariśramaḥ ॥ 413 ॥ (PVA)
	aviśeṣapratītau hi sa nitya iti gamyate ।
	viśeṣe 〈'〉bhrāntatāyāñca nityatāyāṃ pramā kutaḥ ॥ 414 ॥ (PVA)
	aviśeṣapratītiścedapekṣyatve kathaṃ bhavet ।
	audāsīnyaṃ yatastasya viśeṣo 'pi na vidyate ॥ 415 ॥ (PVA)
	viśeṣasambhave tasya tatrāpekṣeti yuktimat ।
	etadarthamapekṣeti vyavahārosti laukikaḥ ॥ 416 ॥ (PVA)

<h2 id='062,viii'>062,viii <small><small>(<a href='docExplore?doc_id=PVA_062,viii_062,xiii'>PVA_062,viii_062,xiii</a>)</small></small></h2>

tasmānnāstyapekṣā 〈'〉 viśeṣiṇa iti yuktaṃ ।

<h2 id='062,ix'>062,ix <small><small></small></small></h2>

	kāyāt kramād bhavantī dhīḥ kramaṃ kāyasya bodhayet ।
	anyathā yatkṛtastasyāḥ kramo heturasau sphuṭaḥ ॥ 417 ॥ (PVA)
	pūrvapūrvānubhavataḥ sā manodhīḥ pravarttate ।
	so 'pi pūrvata eveti so pītya syānavasthitiḥ ॥ 418 ॥ (PVA)

<h2 id='062,xiii'>062,xiii <small><small></small></small></h2>

atha pūrvapūrvabuddhisāpekṣaḥ kāyaḥ krameṇa buddhiṃ janayati । tathā sati kāyasya viśeṣeṇa bhavitavyaṃ । tataḥ kāyasya buddhisahitasya pūrvaḥ pūrvastathābhūta eva kāyo heturiti prāptaḥ ।

<h2 id='062,xiv'>062,xiv <small><small>(<a href='docExplore?doc_id=PVA_062,xiv_062,xvi'>PVA_062,xiv_062,xvi</a>)</small></small></h2>

tathā sati 〈।〉

<h2 id='062,xv'>062,xv <small><small></small></small></h2>

	pratikṣaṇamapūrvasya pūrvaḥ pūrvaḥ kṣaṇo bhavet ।
	tasya heturato heturdṛṣṭa evāstu sarvadā ॥ 45 ॥

<h2 id='062,xvi'>062,xvi <small><small></small></small></h2>

ya eva khalu buddhisahakārī dehaḥ parasya pūrvaḥ pūrva upalabdho hetuḥ sa eva sarvadā madhyāvasthāvajjanmamaraṇayorapi heturiti siddhaṃ । anyathā vyāpterapratipatterhetureva kaścit kasyacinna bhavedupāyāntarābhāvāt ।

<h2 id='062,xvii'>062,xvii <small><small>(<a href='docExplore?doc_id=PVA_062,xvii_062,xix'>PVA_062,xvii_062,xix</a>)</small></small></h2>

	tasmāt sakṛt tato dṛṣṭastata evānyadāpi saḥ ।
	kāryaṃkāraṇabhāvoyamevameva prasidhyati ॥ 419 ॥ (PVA)

<h2 id='062,xviii'>062,xviii <small><small></small></small></h2>

na ca kāryakāraṇabhāvo nābhyupagamyate vyavahāribhiriti pratipāditametat purastāditi viramyate ।

<h2 id='062,xix'>062,xix <small><small></small></small></h2>

nanu yathā madhyāvasthāyāṃ savijñānakakāyapūrvakatvena kāyasyopalabdheḥ pūrvaṃko 'pi janmādikāyo vijñānasahitakāyapūrvaka iti janmāntaravijñānādeva vijñānamaihikādapi bhāvijanmavijñānamiti paralokaprasiddhiḥ । tathā hetvantarād viparyayo 'pīti parapakṣaprasiddhiḥ । tathā hi ।

<063>

<h2 id='063,i'>063,i <small><small>(<a href='docExplore?doc_id=PVA_063,i_063,v'>PVA_063,i_063,v</a>)</small></small></h2>

	yad yanmaraṇavijñānaṃ na tajjanmāntarānugaṃ ।
	taccittatvād yathā vītadoṣasya mṛtivedanaṃ ॥ 420 ॥ (PVA)

<h2 id='063,ii'>063,ii <small><small></small></small></h2>

yanmaraṇavijñānaṃ taccittāntaraṃ na pratisandhatte yathā vītarāgamaraṇacittaṃ । maraṇacittaṃ ca jamāntarapratisandhānakāritayeṣṭaṃ pṛthagjanacittamiti na pratisandhirasti ।

<h2 id='063,iii'>063,iii <small><small></small></small></h2>

athāyaṃ hetureva na bhavati viparyayeṇa pratibandhāt । viparyayo 'pi tarhi na heturanena pratibandhāditi samānaṃ । na samānaṃ । yato yo yena viruddhaḥ sa tadabhāvaṃ sādhayet । yo yena sambaddhaḥ sa tadbhāvaṃ 〈।〉 na ca maraṇacittasya pratisandhānavirodhaḥ ।

<h2 id='063,iv'>063,iv <small><small></small></small></h2>

yataḥ ।

<h2 id='063,v'>063,v <small><small></small></small></h2>

	cittāntarasya sandhāne ko virodhontyacetasaḥ ।
	tadvadapyarhataścittamasandhānaṃ kuto mataṃ ॥ 46 ॥

<h2 id='063,vi'>063,vi <small><small>(<a href='docExplore?doc_id=PVA_063,vi'>PVA_063,vi</a>)</small></small></h2>

antyacetaso hi cittāntarapratisandhāne'sattvena sādhye ko virodhaḥ tena saha tadviṣaye 〈na〉 vā yena tasyābhāvaḥ sādhyate । ko virodhaḥ 〈।〉 na kaścit 〈।〉 na sahānavasthānalakṣaṇaḥ parasparaparihāralakṣaṇo vā । maraṇacittatvāgame pratisandhānaviparyayasyādṛṣṭeḥ । ata eva tatparihāreṇāvasthānasyādṛṣṭiḥ । adṛśyatvājjanmāntarapratisandhānasya । tato maraṇacittatvaṃ na pratisandhānaviruddhamubhayarūpasyāpi virodhasyādṛṣṭeḥ । tataḥ pratisandhānābhāvaṃ na sādhayati । kāryatvantu pratisandhānābhāvaviruddhaṃ 〈।〉 tatastadabhāvasādhanāya samarthamiti viparyayāt pratisandhānaprasiddhiḥ 〈।〉 na ca parasparaviruddhārthāvyabhicāriṇāvaikatra sta iti pratipādayiṣyate ।

<h2 id='063,vii'>063,vii <small><small>(<a href='docExplore?doc_id=PVA_063,vii_063,ix'>PVA_063,vii_063,ix</a>)</small></small></h2>

nanvatra parasparaparihārasthitilakṣaṇo virodhostyeva kathaṃ virodhābhāvaḥ । yataḥ ।

<h2 id='063,viii'>063,viii <small><small></small></small></h2>

	arhanmaraṇacittasya pratisāndhirna vidyate ।
	pradīpasyeva nirvāṇaṃ vimokṣastasya cetasaḥ ॥ 421 ॥ (PVA)

<h2 id='063,ix'>063,ix <small><small></small></small></h2>

pradīpasyeva hi nirvāṇamarhatsammatapuruṣamaraṇacittasya 〈।〉 tatastatparihāreṇa vyavasthitaṃ maraṇacittamiti pratītervirodhaprasiddhiriti virodhābhāvo na prasiddhaḥ ।

<h2 id='063,x'>063,x <small><small>(<a href='docExplore?doc_id=PVA_063,x'>PVA_063,x</a>)</small></small></h2>

tadapyasambaddhaṃ । tadapi nāmārhataścittaṃ kutaḥ pramāṇādasandhānaṃ mataṃ bhavatāṃ 〈।〉 nātra bhavatāṃ pramāṇamasti tadvādhanāyaiva bhavatāmudyamāt । yadyarhannahyabhyupagamyate । tatastasya kleśavisaṃyogakṛtamasandhānaṃ nānyathā । sa ca kleśavisaṃyogaḥ pṛthagjanānāṃ nāstīti kuto〈'〉 pratisandhānamaraṇacittatve 'pi । na hi maraṇacittatvaṃ pratisandhānavirodhi kleśavisaṃyogasya pratisandhānena virodhābhyupagamāt । sa ca nābhyupagataḥ ।

<h2 id='063,xi'>063,xi <small><small>(<a href='docExplore?doc_id=PVA_063,xi_064,iii'>PVA_063,xi_064,iii</a>)</small></small></h2>

nanu ca siddhāntādeva gamyate virodhaḥ । na 〈।〉 siddhāntasyārhanmaraṇacitta eva virodhapratipādanāya vṛtteḥ ।

<h2 id='063,xii'>063,xii <small><small></small></small></h2>

	siddhānto hi na sarvasya virodhasya vidhāyakaḥ ।
	mṛte cittasya sandhānaṃ kva cittenopapāditaṃ ॥ 422 ॥ (PVA)
<064>
	atha pramāṇataḥ siddhiḥ pratisandherna vidyate ।
	tena tatrāpramāṇatvād virodhasyāsti sambhavaḥ ॥ 423 ॥ (PVA)

<h2 id='064,ii'>064,ii <small><small></small></small></h2>

tadrapyasat । yadi siddhāntaḥ pramāṇabādhitastadā'pramāṇameva । kutastataḥ samīhitasiddhiḥ ।

<h2 id='064,iii'>064,iii <small><small></small></small></h2>

	asiddhārthaḥ pramāṇena kiṃ siddhāntonugamyate ।
	hetorvekalyatastaccet kintadevātra noditam ॥ 47 ॥

<h2 id='064,iv'>064,iv <small><small>(<a href='docExplore?doc_id=PVA_064,iv^1'>PVA_064,iv^1</a>)  (<a href='docExplore?doc_id=PVA_064,iv^2'>PVA_064,iv^2</a>)</small></small></h2>

yadi na pramāṇameva siddhāntastadā tato na virodhasiddhiḥ pratisandhānena maraṇacittasya 〈।〉 kimasāvanugamyatenuvartyate 〈vā〉 । na khalu 〈a〉 pramāṇamanuvarttyamānamapi pramāṇaṃ bhavati । pramāṇaṃ cet sarvatra pramāṇamiti viparyyayāsiddhiḥ । kvacit pramāṇaṃ kvacidapramāṇamiti cet । na 〈।〉 icchāyā ubhayorapi vādiprativādinoḥ samānatvāt । athāheturvaikalyāditi heturvirodhasya sādhako na siddhāntaḥ । hetorvaikalyatastadasandhānaṃ yadi । tadeva 〈hetu〉 vaikalyaṃ kasmānnoditaṃ noktaṃ hetutvena 〈।〉 kiṃ maraṇacittatvādanaikāntiko heturuyanyastaḥ । "athavā hetorvaikalyatastaccet ।" hetoḥ śarīrādilakṣaṇasya maraṇāvasthāyāṃ vaikalyaṃ yadi hetutve tu kimatrādhikamuktaṃ । ayamapi hetvābhāsa eva 〈।〉 pūrvako'naikāntikaḥ । ayaṃ punarasiddhaḥ । yatastadevātra hetuvaikalyaṃ na rvidyate । athavā kiṃ tadevātra noditaṃ । no iti pratibodhe । "amānonāḥ pratiṣedhavācakā" iti । kiṃ noditaṃ na ditaṃ 〈।〉 ditaṃ khaṇḍitaṃ khaṇḍitamevetyarthaḥ । vaikalyamevāsiddhamavikalasya pūrvakasya manaso hetutvāt । yathā caitat tathā pratipāditaṃ ।

<h2 id='064,v'>064,v <small><small>(<a href='docExplore?doc_id=PVA_064,v_064,vii'>PVA_064,v_064,vii</a>)</small></small></h2>

athāpi syāt 〈।〉 nāyamasiddho heturhetulyavaikalyalakṣaṇaḥ । tathā hi 〈।〉 sendriyaḥ kāyo'nindriyo vā keśanakhāgrādilakṣaṇo manovijñānasyāśrayaḥ । tathā hi kāyādevotpadyate hṛdayalakṣaṇāt anyato vā ।

<h2 id='064,vi'>064,vi <small><small></small></small></h2>

tadayuktaṃ । kāyasya dvayī gatiḥ sendriyo'nindriyo vā pratyekaṃ heturanyathā vā । na tāvatsendriyaḥ ।

<h2 id='064,vii'>064,vii <small><small></small></small></h2>

	taddhīvad grahaṇaprāpte manojñānaṃ na sendriyāt ।
	jñānotpādanasāmarthyabhedānna sakalādapi ॥ 48 ॥
	acetanatvānnānyasmāddhetvabhedāt sahasthitiḥ ।
	akṣavad rūparasavadarthadvāreṇa vikriyā ॥ 49 ॥

<h2 id='064,ix'>064,ix <small><small>(<a href='docExplore?doc_id=PVA_064,ix'>PVA_064,ix</a>)</small></small></h2>

na tāvat pratyekaṃ sendriyaḥ kāya āśrayaḥ । sahendriyaśaktibhirvarttata iti sendriyaḥ । indriyarūpa eva śaktiśaktimatorabhedāt 〈।〉 tataśca pratyekamindriyebhya eva, manovijñānamutpadyata iti pakṣaḥ 〈।〉 tadāha । "manojñānaṃ na sendriyānnendriyebhyaḥ pratyekaṃ bhavati" 〈।〉 taddhīvadindriyabuddhivat prativiṣayaṃ grahaṇasya prāpteḥ । cakṣurindriyānusāri hi mano niyamenāparendriyānusāri manaḥ svabhāvamanyathā taddhetoratatsvabhāvatve sa kutaḥ svabhāvastasyetyahetukaḥ syāt ।

<065>

<h2 id='065,i'>065,i <small><small>(<a href='docExplore?doc_id=PVA_065,i_065,iii'>PVA_065,i_065,iii</a>)</small></small></h2>

nanvekamapi kāraṇaṃ tadatatsvabhāvakāryajananasvabhāvamupalabhyate । yathā vanhirdhūmajananasvabhāvaḥ । sāmagrībhedaśca vidyate rūpasāmagrīsamavadhāne cakṣuśca cakṣurvijñānaṃ janayati । rūpavirahe manovijñānamiti । evaṃ śrotrādiṣu vācyaṃ ।

<h2 id='065,ii'>065,ii <small><small></small></small></h2>

tadasat ।

<h2 id='065,iii'>065,iii <small><small></small></small></h2>

	akṣavyāpāramāśritya bhavadakṣajamiṣyate ।
	tadvayāpārī na tatreti kathamakṣabhavaṃ bhavet ॥ 424 ॥ (PVA)

<h2 id='065,iv'>065,iv <small><small>(<a href='docExplore?doc_id=PVA_065,iv'>PVA_065,iv</a>)</small></small></h2>

taddhīvad grahaṇaprāpteriti । asyāyamarthaḥ । akṣabuddhirhi tadvayāpāramanusarantī prāhikā'thasyeti tathā vyapadiśyate । yadi manobuddherapi tattvaṃ । sāpi taddhīvad grāhiṇī syāt tadvayāpārānusaraṇena । anyathā kathaṃ tathā vyapadiśyate । tadvyāpārānusāraṇañca nopalabhyate tajjatvena ca pratipattiriti vyāhataṃ । indriyāccāsannihite 'pyarthe puro vyavasthitārthanirūpaṇākāracakṣurvijñānavijñānaṃ timiropahatakeśakalāpālocanākāravat । manovijñānantu nimīlitalocanasyāpyupajāyate kathaṃ tatrendriyavyāpāraḥ । yadvikāre ca na vikāraḥ kathantadindriyajaṃ । tatra taddhīvadgrahaṇaprāpteriti tadvikāreṇa vikārivijñānaprāpterityarthaḥ । grahaṇaṃ vijñānameva । atha tadvikāreṇa na vikāraḥ tadā na tajjatā । samudāyādapi notpadyata ityayameva parihāraḥ ।

<h2 id='065,v'>065,v <small><small>(<a href='docExplore?doc_id=PVA_065,v'>PVA_065,v</a>)</small></small></h2>

parihārāntaramāha । jñānotpādanasāmarthyabhedāt । jñānotpādanaṃ prati bhinnameva sāmarthyaṃ pṛthagbhūtamanyānapekṣyameva dṛśyate । na 〈।〉 parasparāpekṣyam 〈।〉 anyathā samudāyasyakābhāve 'pyabhāvādaṅkura iva kṣityādivaikalye na syāt । bhavati ca cakṣurādivikalānāmapi manovijñānantanna samudāyapratibaddhaṃ manaḥ । apiśabdena pūrvako hetuḥ samuccitaḥ ।

<h2 id='065,vi'>065,vi <small><small>(<a href='docExplore?doc_id=PVA_065,vi_065,viii'>PVA_065,vi_065,viii</a>)</small></small></h2>

acetanatvādanyasmādapi notpadyate'nindriyāt । nanvacetanatvāditi ko'rthaḥ । yadīndriyavijñānavirahāditi 〈।〉 tadiṣyata eva 〈।〉 kathamayaṃ heturyadi nāmendriyajñānaṃ tato na bhavati । manovijñānantu kasmānna bhavati । atha manovijñānābhāvādacetanatvaṃ tadeva vicāryamāṇamiti pratijñārthaikadeśo hetuḥ ।

<h2 id='065,vii'>065,vii <small><small></small></small></h2>

atrocyate ।

<h2 id='065,viii'>065,viii <small><small></small></small></h2>

	cetayanto na dṛśyante yadā keśanakhādayaḥ ।
	tadā tebhyo manojñānaṃ bhavatīti kathaṃ sthitiḥ ॥ 425 ॥ (PVA)

<h2 id='065,ix'>065,ix <small><small>(<a href='docExplore?doc_id=PVA_065,ix'>PVA_065,ix</a>)</small></small></h2>

yathā hi cetanataḥ sparśādaya upalabhyante tadvijñānairna tathā manovijñānena keśanakhādayaḥ । tatparibaddhatve tadabhāve manovijñānaṃ na yasyāt tadupaghāte copahataṃ bhavet । yadi na kāya āśrayastadā sahasthitiḥ kathaṃ । tadāha । "hetoḥ karmmasaṃjñitasya sahasthitiniyamakāriṇo'bhedāt sāmarthyasya tathā vyavasthitatvāt" । "akṣavadrūparasavat" । yakṣākṣāṇāṃ rūparasayośca parasparamanāśritve 'pi kañcit kālaṃ sahasthitiniyamaḥ । na hi sahasthitāvāśrayāśrayibhāva eva kāraṇaṃ ।

<h2 id='065,x'>065,x <small><small>(<a href='docExplore?doc_id=PVA_065,x_065,xi'>PVA_065,x_065,xi</a>)</small></small></h2>

nanu "tadvikāravikāritvādāśrayāścakṣurādaya" ścakṣurvijñānādīnāṃ । tathā śarīravikārāt viśleṣādi nāma na stimitādilakṣaṇo vikāra ityāśrayāśrayibhāvaḥ ।

<h2 id='065,xi'>065,xi <small><small></small></small></h2>

tadapyasad 〈।〉 arthasya grāhyasya dvāreṇa vikriyā । pīḍāmasahamānasya tadbhāvanayā tanmanasikāreṇa vikriyā । ālambamānā hi śastraprahārādayo manasā manasaḥ pīḍākāriṇo <066> nāśrayabhūtāḥ । ālambanañca bāhyamapi vikārakāri । na ca tasyāśrayabhāvaḥ । tadabhāve 'pyāropamātrāt pīḍotpatteḥ ।

<h2 id='066,i'>066,i <small><small>(<a href='docExplore?doc_id=PVA_066,i_066,vi'>PVA_066,i_066,vi</a>)</small></small></h2>

	tasmādāropitākāramantarvāhyañca vedyate ।
	manasā tadvikāreṇa vikriyā mānasasya sā ॥ 426 ॥ (PVA)

<h2 id='066,ii'>066,ii <small><small></small></small></h2>

na cāśrayālambanayorekatā । tatastadāśrayo na kāya iti । na kliṣṭaṃ manaḥ kāyāśritaṃ tataḥ । yaśca tasyāśrayaḥ sa paścādāvedayiṣyate । pūrvāparasamāropamātramālambanaṃ paraṃ manaso nānyadastīti nirālambanāśrayaḥ ।

<h2 id='066,iii'>066,iii <small><small></small></small></h2>

api ca ।

<h2 id='066,iv'>066,iv <small><small></small></small></h2>

	nopakāraka ityeva hetustasya nivarttakaḥ ।
	viśiṣṭameva hetutvaṃ kāryasya vinivarttakaṃ ॥ 427 ॥ (PVA)

<h2 id='066,v'>066,v <small><small></small></small></h2>

ko'sau viśiṣṭo heturyasya nivarttakatvaṃ । tadāha ।

<h2 id='066,vi'>066,vi <small><small></small></small></h2>

	sattopakāriṇī yasya nityantadanubandhataḥ ।
	sa hetuḥ saptamī tasmādutpādāditi cocyate ॥ 50 ॥

<h2 id='066,vii'>066,vii <small><small>(<a href='docExplore?doc_id=PVA_066,vii'>PVA_066,vii</a>)</small></small></h2>

sa hi heturnirvarttako yasya sattopakāriṇī 〈।〉 "nittyaṃ tadanubandhataḥ ।" tadanubandheneti । anubandhonuvarttanaṃ । sadānuvarttanādupakāriṇī yasya sattā । yasya tu kadācidupakārasāmarthyantadabhāve 'pi kadācidupakāro'nyato 'pi bhavati viśeṣalakṣaṇaḥ 〈।〉 sa nityamanuvarttako na bhavatīti na tannivṛtyāpi tannivṛttiḥ । dehasya ca sattā na sarvadopakāriṇī pūrvacittamātravikāre 'pi kadācid vikāradṛṣṭeḥ । tato dehābhāve 'pi kadāciccittavikāravihitavikāratvāt tadupastambhādāsta eva cittasantatiriti saṃbhāvyate । na ca dehaḥ sadopakāritayā kāraṇamiti prasiddhaḥ । tathā hi ।

<h2 id='066,viii'>066,viii <small><small>(<a href='docExplore?doc_id=PVA_066,viii_066,ix'>PVA_066,viii_066,ix</a>)</small></small></h2>

	svayaṃ pareṇa vā deho heturggamyeta kenacit ।
	utpannenānyathā vāpi vedaneneti kalpanāḥ ॥ 428 ॥ (PVA)

<h2 id='066,ix'>066,ix <small><small></small></small></h2>

na tāvadanutpannaṃ vedanaṃ jānātyahamato bhaviṣyāmi bhavāmi 〈a〉 bhūvaṃ veti । utpannasya tu vedanasyāhamiti । svarūpamālambamānasyānyad vā tadadhigatireva । kutaḥ punaranyasyāvagatiridamamuta utpannamiti । na khalvanyadālambamānamanyadavagacchati । cakṣurādivijñānānāmapi tarhi saiva kalpaneti kutaścakṣurādikāraṇatvamatiḥ । na । teṣāmanvayavyatirekagatisambhavāt । tathā hi ।

<h2 id='066,x'>066,x <small><small>(<a href='docExplore?doc_id=PVA_066,x'>PVA_066,x</a>)</small></small></h2>

	cakṣurunmīlayanneva naraḥ pratyavagacchati ।
	rūpadarśanamutpannaṃ gamyate tadanantaraṃ ॥ 429 ॥ (PVA)
	janmādi dehobhimukho hetutvena na gamyate ।
	jñānasya prāgabhāve hi jñātṛtvasya vivodhakaḥ ॥ 430 ॥ (PVA)
	pareṇāsya pratītiścet prāgabhāvagatiḥ kutaḥ ।
	adṛśyānupalambho hi nābhāvasya prasādhakaḥ ॥ 431 ॥ (PVA)
	suptasyāpi prabodhosti prāgjñānānupalambhane ।
	na tatra svapnavijñānaprāgabhāvagatiḥ satī ॥ 432 ॥ (PVA)

<h2 id='066,xiv'>066,xiv <small><small>(<a href='docExplore?doc_id=PVA_066,xiv_067,i'>PVA_066,xiv_067,i</a>)</small></small></h2>

athāsya syāt svasaṃvirttiryadi prāg vidyate matiḥ 〈।〉

<h2 id='066,xv'>066,xv <small><small></small></small></h2>

prasuptāvasthāyāṃ nāstyeva smṛterabhāvāt ।

<h2 id='066,xvi'>066,xvi <small><small></small></small></h2>

prabuddhasya yato dṛṣṭā svapnasaṃvedane smṛtiḥ ।

<h2 id='066,xvii'>066,xvii <small><small></small></small></h2>

tadasat ।

<h2 id='066,xviii'>066,xviii <small><small></small></small></h2>

	abhāvaḥ pratipatteḥ kiṃ kiṃvā sadapi vismṛtaṃ ।
	jāgratā hi kṛtaṃ svapne smaryate naiva kenacit ॥ 433 ॥ (PVA)

<h2 id='066,xix'>066,xix <small><small></small></small></h2>

na khalu svapnasaṃvedanaṃ jāgradvijñānāntaramiti kenacit pratīyate । tathāpi tat tata eva ।

<067>

<h2 id='067,i'>067,i <small><small></small></small></h2>

atha prabodhe sati tasya pratītiḥ । tasyāpi prabodhe na pratīyate iti kuta etat । tasmādapratītireva dehasya sadopakāritvena tatosya nivarttane vijñānaṃ nivarttata iti na gatiḥ ।

<h1 id='1.1.4.3.1.2.1'>1.1.4.3.1.2.1</h1>

<(i) bhūtātmavādanirāsaḥ>

<h2 id='067,ii'>067,ii <small><small>(<a href='docExplore?doc_id=PVA_067,ii_067,v'>PVA_067,ii_067,v</a>)</small></small></h2>

atha gomayādutpadyate śālūkaḥ । na ca tasya sattopakāriṇī nityaṃ tadanubandhena । tathāpi gomayābhāve prathamabhāva eva śālūkasya ।

<h2 id='067,iii'>067,iii <small><small></small></small></h2>

tadapi yatkiñcit । yataḥ 〈।〉

<h2 id='067,iv'>067,iv <small><small></small></small></h2>

	gomayāt prathamotpattiryādṛśī tādṛśī punaḥ ।
	tadabhāve na dṛṣṭaiva jñānasya tu viparyayaḥ ॥ 434 ॥ (PVA)

<h2 id='067,v'>067,v <small><small></small></small></h2>

yādṛśo hi gomayādutpadyamāno dṛṣṭaḥ śālūkaḥ sa kiṃ tādṛśa evānyadāpyupalabhyate । manovijñānantu tathā bhūtamevādau paścācceti na tenaikāntikatā ।

<h1 id='1.1.4.3.1.2.2'>1.1.4.3.1.2.2</h1>

<(ii) asmin satīdamityasya vyākhyā—>

<h2 id='067,vi'>067,vi <small><small>(<a href='docExplore?doc_id=PVA_067,vi'>PVA_067,vi</a>)</small></small></h2>

nanu "asmin satīdaṃ bhavatyasyotpādādidamutpadyate" ityetadeva hetulakṣaṇaṃ bhagavatoktaṃ । na tu sadānuvarttakamaparaṃ vicāritaṃ । bhagavāneva ca paramārthataḥ kāryakāraṇabhāve pāramārthikaṃ pramāṇaṃ vyāpyanvayavyatirekagrahaṇāditi pratipāditaṃ । na ca sambhavyupakāravānartho nocyate bhagavatā । tat kathametat ।

<h2 id='067,vii'>067,vii <small><small>(<a href='docExplore?doc_id=PVA_067,vii'>PVA_067,vii</a>)</small></small></h2>

naiṣa doṣaḥ । tasmādevāsmābhiruktāt sadopakāritvena saptamī 〈।〉 tasmādeva pañcamī utpādāditi cocyate । asmin satīdaṃ bhavati iti sadānuvarttanamāha । satīti nimittasaptamī 〈।〉 anyathā tadabhāve 'pi bhavane na tannimittakosya bhāvaḥ । pañcamyapādāne'pādānatā ca janikarttuḥ prabhava iti । prabhavaśca nimittameva ।

<h2 id='067,viii'>067,viii <small><small>(<a href='docExplore?doc_id=PVA_067,viii'>PVA_067,viii</a>)</small></small></h2>

athavānyathā vyākhyāyatesmābhiḥ । yadi vijñānapūrvakaṃ vijñānantathāpi janmādivijñānāt pūrvakajanmavijñānamiti pratīyatāṃ । tasya tatkāryatvāt । bhāvijanmavijñānantu kutonumīyate । atha samarthakāraṇadarśanāt kāryānumānaṃ । tat tarhi hetvantaraṃ prasaktaṃ kāraṇalakṣaṇaṃ । atha kārye sandehāt yogyatānumā naṃ na bhāviparalokāniścaye vyarthatā yogyatānumānasya । bhāviparalokānumāne hi dharmmādiṣu pravarttanaprayāsaḥ saphalaḥ ।

<h2 id='067,ix'>067,ix <small><small>(<a href='docExplore?doc_id=PVA_067,ix_067,xi'>PVA_067,ix_067,xi</a>)</small></small></h2>

atrocyate । kāraṇameva bhāvijanmavijñānaṃ kāryamapi tat । yataḥ 〈।〉

<h2 id='067,x'>067,x <small><small></small></small></h2>

sattopakāriṇī yasya nityantadanubandhataḥ 〈।〉

<h2 id='067,xi'>067,xi <small><small></small></small></h2>

sa hetuḥ । yasya hi sattopakāriṇī nittyaṃ tadanubandhataḥ । vyāpitvena vyāpakaṃ vyatireke sati kāraṇaṃ । arthāntare gamye kāryameva heturyadarthāntarasya gamakaṃ tad vyāpakasyaiva । anyathā vyabhicāritvā〈da〉gamakatā syāt । yacca yamantareṇa na bhavati tat tasya kāraṇaṃ । kāraṇaṃ kathaṃ kāryamiti cet । na 〈।〉 tasya kāryatvāt । tathā hi ।

<h2 id='067,xii'>067,xii <small><small>(<a href='docExplore?doc_id=PVA_067,xii_068,ii'>PVA_067,xii_068,ii</a>)</small></small></h2>

	vikārāścetanādīnāmudayādeḥ prasādhakāḥ ।
	tadvikāratayekṣyante tacca kāryatvamucyate ॥ 435 ॥ (PVA)

<068>

<h2 id='068,i'>068,i <small><small></small></small></h2>

ayaṃ vikāra eva na syāt । yadyabhyudayena na bhavitavyaṃ tatkṛtoyaṃ vikāra iti sakalalokavyavahāraḥ । etāvataivānyatrāpi kāryatvaṃ bhāvi kathaṃ kāraṇaṃ । tadavyabhicārādeva ।

<h2 id='068,ii'>068,ii <small><small></small></small></h2>

nanu ya upakārī sa kāraṇaṃ kathaṃ ca bhāvyavidyamānamupakāri । atītaṃ tarhi kāraṇanna prāpnoti ।

<h2 id='068,iii'>068,iii <small><small>(<a href='docExplore?doc_id=PVA_068,iii'>PVA_068,iii</a>)</small></small></h2>

tadapyasat 〈।〉 nopakārīti na । tadutpattikāle vidyamānatvāt । koyamutpattikālaḥ । yadi kāryāt prāk kathamavidyamānasyopakārakaḥ । ata eva kāraṇamavidyamānakaraṇāt । avidyamānasyaṃ karaṇamiti korthaḥ । tadanantarabhāvinī tasya sattā । tadetadānantaryamubhayāpekṣayāpi samānaṃ । yathaiva bhūtāpekṣayā tathā bhāvyapekṣayāpi । na cānantaryameva tattve nibaṃdhanaṃ । vyavahitasyāpi kāraṇatvāt ।

<h2 id='068,iv'>068,iv <small><small>(<a href='docExplore?doc_id=PVA_068,iv_068,vii'>PVA_068,iv_068,vii</a>)</small></small></h2>

tathāhi ।

<h2 id='068,v'>068,v <small><small></small></small></h2>

	gāḍhasuptasya vijñānaṃ prabodhe pūrvavedanāt ।
	jāyate vyavadhānena kāleneti viniścitaṃ ॥ 436 ॥ (PVA)

<h2 id='068,vi'>068,vi <small><small></small></small></h2>

na khalu tatra śarīraṃ kāraṇaṃ pūrvasaṃskārānuvarttane na tasya dṛṣṭeḥ । tādṛśa eva hi śarīrenyathā cānyathā pūrvavijñānānurūpyeṇotpatteḥ ।

<h2 id='068,vii'>068,vii <small><small></small></small></h2>

	tasmādanvayavyatirekānuvidhāyitvaṃ nibandhanaṃ ।
	kāryakāraṇabhāvasya tadbhāvinyapi vidyate ॥ 437 ॥ (PVA)

<h2 id='068,viii'>068,viii <small><small>(<a href='docExplore?doc_id=PVA_068,viii_068,x'>PVA_068,viii_068,x</a>)</small></small></h2>

yadeva yadanvayavyatirekānuvidhāyi tadeva tasya kāraṇamaparastu viśeṣo vyarthaḥ ।

<h2 id='068,ix'>068,ix <small><small></small></small></h2>

athāpi syāta । "asmin satīdaṃ bhavati asyotpādādidamutpadyata" iti kāryakāraṇabhāvalakṣaṇaṃ । na cātrānvayavyatirekamātramanena kathyate । yataḥ ।

<h2 id='068,x'>068,x <small><small></small></small></h2>

	saptamyā pūrvabhāvasya paṃcamyā ca nidarśanaṃ ।
	parabhāvaḥ prathamayā tato 'pi ca nidarśyate ॥ 438 ॥ (PVA)

<h2 id='068,xi'>068,xi <small><small>(<a href='docExplore?doc_id=PVA_068,xi_068,xiii'>PVA_068,xi_068,xiii</a>)</small></small></h2>

nahi tadanvayavyatirekānuvidhānamātramatropadarśitaṃ । pūrvāparabhāvopadarśanasya parisphuṭatvāt ।

<h2 id='068,xii'>068,xii <small><small></small></small></h2>

tadapyasattyaṃ । saptamī tasmādādutpādāditi cocyate । na khalu saptamyā pūrvabhāvasyopadarśanaṃ pañcamyā vā । nimittatvamātratvasyopadarśanāt । etannimittakoyamityarthaḥ । yadabhāve ca na bhavati yaḥ sa eva bhavaṃstannimittakoyamityarthaḥ ।

<h2 id='068,xiii'>068,xiii <small><small></small></small></h2>

nanu satīti kathaṃ bhāvī vyapadiśyate । tasyāvidyamānatvādevaṃ vyapadeśānupapatteḥ । tathā notpādonutpannasya ।

<h2 id='068,xiv'>068,xiv <small><small>(<a href='docExplore?doc_id=PVA_068,xiv'>PVA_068,xiv</a>)</small></small></h2>

nanvatītasyāpi kathaṃ sattā yenāsau satīti vyapadiśyate । vinaṣṭasya ca kathamutpādaḥ । āsīditi cet । anyasyāpi bhaviṣyati । kaḥ prāgabhāvapradhvaṃsābhāvayorviśaṣaḥ । athavā asmin satīdaṃ bhavatīti yasya ca bhāvena bhāvalakṣaṇamityanena saptamī । tataḥ satītyanena nimittabhāvamātraṃ lakṣyate । na tu tadā sattvaṃ tadabhāvena ca bhāvalakṣaṇaṃ 〈।〉 bhāvena ca bhāvo bhāvināpi lakṣyata eva mṛtyuprayuktamariṣṭamiti । loke vyavahāraḥ । yadi mṛtyurnā bhaviṣyanna bhavedevaṃ bhūtamariṣṭamiti । na cotpādāditi kālavibhāgaḥ । na khalu vibhaktayaḥ kālaviśeṣavidhāyinyaḥ kārakatvamātrapratipādane sāmarthyāt । kārakatvamevāsataḥ kathamiti cet । kathamaṃkuro jāyate । ghaṭaṃ karotīti kartṛkarmmabhāvaḥ । buddhisthatayā kārakatve nātra tasya kākairbhakṣaṇaṃ ।

<069>

<h1 id='1.1.4.3.1.2.3'>1.1.4.3.1.2.3</h1>

<(iii) kāraṇavyākhyā—>

<h2 id='069,i'>069,i <small><small>(<a href='docExplore?doc_id=PVA_069,i_069,iv'>PVA_069,i_069,iv</a>)</small></small></h2>

atha yasyopalambhapūrvikā yasyopalabdhistat kāraṇaṃ ।

<h2 id='069,ii'>069,ii <small><small></small></small></h2>

tadapyasat ।

<h2 id='069,iii'>069,iii <small><small></small></small></h2>

	yasyopalabdhiḥ prathamaṃ tat tasya yadi kāraṇaṃ ।
	na khalāntargataṃ bījaṃ hetuḥ syādaṃkurodaye ॥ 439 ॥ (PVA)

<h2 id='069,iv'>069,iv <small><small></small></small></h2>

atha tajjātīyasya prathamamupalabdhiriti tathocyate । kathamanupalabdhasya kāraṇatvaṃ 〈।〉 na hyanyasyopalabdhāvanyasyopalabhyamānatā । upacaramātrantu syāt । tasmādupalabdhyā sattopalakṣyate । tathā ca sa evārthaḥ । asmin satīti nimittabhāvaḥ sattāyāḥ । sa cāvyabhicāraviṣayatvameva । yasya tu prāgupalabdhiriti tu sarvasya tu pūrvabhāvinaḥ kāraṇatvaprasaṅgaḥ । avyabhicāraviṣayatve tadeva kāraṇatvaṃ ।

<h2 id='069,v'>069,v <small><small>(<a href='docExplore?doc_id=PVA_069,v_069,ix'>PVA_069,v_069,ix</a>)</small></small></h2>

athāvyabhicāraviṣayatve sati pūrvābhāvastadapi yat kiñcit ।

<h2 id='069,vi'>069,vi <small><small></small></small></h2>

	tadbhāvabhāvitāmātrād yadi kāraṇakāryatā ।
	ko virodhastadā pūrvaparabhāvaḥ kimarthakaḥ ॥ 440 ॥ (PVA)

<h2 id='069,vii'>069,vii <small><small></small></small></h2>

pūrvaparabhāvasya hi kvopayogo na cānupayogavadapekṣyate ।

<h2 id='069,viii'>069,viii <small><small></small></small></h2>

athāpi syāt ।

<h2 id='069,ix'>069,ix <small><small></small></small></h2>

	pūrvatve kāraṇasyeṣṭe upādānaṃ tadarthināṃ ।
	paratve〈cā〉numānaṃ yat sāmarthyāt tad bhaviṣyati ॥ 441 ॥ (PVA)

<h2 id='069,x'>069,x <small><small>(<a href='docExplore?doc_id=PVA_069,x_069,xi'>PVA_069,x_069,xi</a>)</small></small></h2>

pūrvaṃ hi kāraṇaṃ kāryārthino 'pyādātuṃ śakyaṃ । tataḥ kāraṇasya pūrvabhāva iṣyate । tadyathā bhāviparalokasādhanāya tatprāgbhāvivarttamāneha lokopādānaṃ 〈।〉

<h2 id='069,xi'>069,xi <small><small></small></small></h2>

tadapi na yuktaṃ kāraṇatvamapi tasyāstyeva na hi prāgbhāvinaḥ kāraṇatvaṃ na vidyate । kāryatvamapi tu tasya bhāvyavyabhicārāpekṣayā bhavatīti bhaṇyate । yacca kāraṇatve satyupādānaṃ tat kāryatve bhaviṣyati । ko hi viśeṣa upādāne'vyabhicāramātreṇopādānamiyatā kinna paryāptaṃ ।

<h2 id='069,xii'>069,xii <small><small>(<a href='docExplore?doc_id=PVA_069,xii_069,xvi'>PVA_069,xii_069,xvi</a>)</small></small></h2>

yaccoktaṃ 〈।〉 samarthakāraṇādevānumānaṃ kintatra kāryatvena ।

<h2 id='069,xiii'>069,xiii <small><small></small></small></h2>

tadasat ।

<h2 id='069,xiv'>069,xiv <small><small></small></small></h2>

	ko hi hastagataṃ dravyaṃ pādagāmi kariṣyati ।
	paraśucchedyatāṃ ko vā nakhacchedye sahiṣyate ॥ 442 ॥ (PVA)

<h2 id='069,xv'>069,xv <small><small></small></small></h2>

ko hi hastagataṃ pādagataṃ kuryyāt । nakhacchedye vā kuṭhāracchedyatāṃ pratīkṣeta ।

<h2 id='069,xvi'>069,xvi <small><small></small></small></h2>

	kāryatvenaiva mukhyena gamakatve kramād ṛjoḥ ।
	yatnasādhyakāraṇatve gamakatvamanarthakaṃ ॥ 443 ॥ (PVA)

<h2 id='069,xvii'>069,xvii <small><small>(<a href='docExplore?doc_id=PVA_069,xvii_069,xx'>PVA_069,xvii_069,xx</a>)</small></small></h2>

tasmādanāgatasyāpi kāraṇatvamavyabhicārāditi yuktametat ।

<h2 id='069,xviii'>069,xviii <small><small></small></small></h2>

uktantāvadarthadvāreṇa vikriyā dehānna cakṣurādivadāśrayatvadvārikā । abhyupagamyedānīmucyate 〈।〉

<h2 id='069,xix'>069,xix <small><small></small></small></h2>

	astūpakārako vāpi kadāciccitasantateḥ ।
	vahnyādivad ghaṭādīnāṃ vinivṛttirna tāvatā ॥ 51 ॥

<h2 id='069,xx'>069,xx <small><small></small></small></h2>

kadācidāśrayatvenopakārakatve 'pi dehasya tāvatā na dehanivṛttau vinivṛttiścittasantateḥ । nopakāraka ityeva nivarttako bhavatyupakāryasya na vahnyāderāsāditopakārakaviśeṣasya ghaṭāderva- <070> hnyādainivṛttau niyamena nivṛttiḥ suvarṇṇādervā dravatā lakṣaṇaviśeṣāsādane 'pi citrabhānorna tannivṛttau nivṛttiḥ ।

<h2 id='070,i'>070,i <small><small>(<a href='docExplore?doc_id=PVA_070,i_070,v'>PVA_070,i_070,v</a>)</small></small></h2>

yadi nāma sa eva viśeṣo dravatādilakṣaṇo nivarttaṃte suvarṇṇaṃ tu tadavasthameva । yasya cittaṃ kāraṇaṃ cetasastasya dehasya tadavasthasya bhāve 'pi tadvaiguṇyānnivṛttiḥ

<h2 id='070,ii'>070,ii <small><small></small></small></h2>

kevaladehakāraṇatve bādhakamuktaṃ । aparamapyucyate ।

<h2 id='070,iii'>070,iii <small><small></small></small></h2>

	anivṛttiprasaṅgaśca dehe tiṣṭhati cetasaḥ ।
	tadbhāvabhāvād vaśyatvāt prāṇāpānau tato na tat ॥ 52 ॥

<h2 id='070,iv'>070,iv <small><small></small></small></h2>

dehābhāve bhasmāvasthāyāṃ bhavatu nivṛttiḥ kāraṇābhāvāt । dehetu tathā bhūta eva tiṣṭhati na nivṛttiyogaḥ । anyathāpi ca 〈।〉 sarvāvasthānuyāyitvācca ।

<h2 id='070,v'>070,v <small><small></small></small></h2>

atha prāṇāpānakāryatāpi tasya tatastadvaikalyāt nivṛttiriti 〈।〉

<h2 id='070,vi'>070,vi <small><small>(<a href='docExplore?doc_id=PVA_070,vi'>PVA_070,vi</a>)</small></small></h2>

tadapyayuktaṃ । prāṇāpānau cittādeva na tataścittamiti na parihāraḥ । kuta etaditi cet 〈।〉 tadatra bhāvabhāvāt । citte sati tayorbhāva iti na viparyayaḥ । vaśyatvācca prāṇāpānābhyāṃ na tat । yadi cittakāraṇaṃ prāṇapānau tadā tadvaśau na syātāmupalabhyate ca cittavaśyatā tayoḥ । yadi cānyata utpanno tadā tata eva tadutpattiriti cittamakiñcitkarameva syāt । na khalvanyādhīnamanyena vaśayituṃ śakyaṃ । tayoḥ svakāraṇādhīnayościttaṃ paricchedakameva kevalaṃ bhavet । atha cittasahakāri tayoḥ kāraṇaṃ tau janayet । cittamapi tarhi tayoḥ kāraṇamiti na tābhyāmutpadyate । athānyato 'pi mūlata utpannau prāṇāpānau cittena niyamyete yathā svāminā bhṛtyaḥ । tadasat ।

<h2 id='070,vii'>070,vii <small><small>(<a href='docExplore?doc_id=PVA_070,vii_070,ix'>PVA_070,vii_070,ix</a>)</small></small></h2>

	bhṛtyasyānyata utpattirdṛśyate na punastayoḥ ।
	na cittamantareṇāsti tayorutpattiranyataḥ ॥ 444 ॥ (PVA)

<h2 id='070,viii'>070,viii <small><small></small></small></h2>

na hi prāṇāpānau cittamantareṇa dṛśyete bhṛtyavad 〈।〉 ato nānyataḥ kāraṇāditi cittameva kāraṇamiti na tābhyāntat ।

<h2 id='070,ix'>070,ix <small><small></small></small></h2>

athāpi syāt । svāpāvasthāyāṃ prāṇāpānayorbhāvāt na cittakāraṇatvamanayoḥ 〈।〉 na hi tatra tathābhāva eva hi । ananyahetutāmeva darśayati ।

<h2 id='070,x'>070,x <small><small>(<a href='docExplore?doc_id=PVA_070,x_070,xiii'>PVA_070,x_070,xiii</a>)</small></small></h2>

	preraṇākarṣaṇe vāyoḥ prayatnena vinā kutaḥ ।
	nirhrāsātiśayāpattirnirhrāsātiśayāt tayoḥ ॥ 53 ॥

<h2 id='070,xi'>070,xi <small><small></small></small></h2>

yadi prāṇāpānakāryaṃ caitanyaṃ tadā preraṇākarṣaṇe vāyoḥ prayatnena vinā syātāṃ । na caivaṃ preraṇākarṣaṇarūpatvāt tayoḥ । atha preraṇākarṣaṇameva tayościttādhīnaṃ na svarūpaṃ na svarūpamanyataḥ kāraṇāditi tataścittaṃ tataḥ preraṇākarṣaṇe ।

<h2 id='070,xii'>070,xii <small><small></small></small></h2>

tadapyasat ।

<h2 id='070,xiii'>070,xiii <small><small></small></small></h2>

	mṛtasyāpi sa vāyuśceccetanā kiṃ nivarttate ।
	sa cedakāraṇantasyāḥ kāyaḥ kāraṇamāgataḥ ॥ 445 ॥ (PVA)

<h2 id='070,xiv'>070,xiv <small><small>(<a href='docExplore?doc_id=PVA_070,xiv'>PVA_070,xiv</a>)</small></small></h2>

yadi sthiro vāyurna kāraṇaṃ cetanāyāḥ । anivṛttireva prasaktā cetasaḥ । athāpi kāraṇaṃ tathāpi mṛtasyāpi sthiratā vāyorastīti । prāṇāpānau ca kāryarūpāviti na tadabhāvānnivṛ〈tti〉 ścetasa iti anivṛttiprasaṅgaḥ । prāṇāpānanirhrāsātiśayābhyāñca cetaso nirhrā<071>sātiśayau prāpnutaḥ । tatkāryatvādavaśyaṃ kāraṇe parihīyamāṇe'tibarddhamāne vā kāryasya hānirupacayaśca bhavatyanyathā kāraṇantaditi na syāt ।

<h2 id='071,ii'>071,ii <small><small>(<a href='docExplore?doc_id=PVA_071,ii_071,iii'>PVA_071,ii_071,iii</a>)</small></small></h2>

	tulyaḥ prasaṅgo 'pi tayorna tulyaṃ cittakāraṇe ।
	sthityāvedhakamanyacca yataḥ kāraṇamiṣyate ॥ 54 ॥

<h2 id='071,iii'>071,iii <small><small></small></small></h2>

bhavetāṃ vā prāṇāpānau cetasaḥ kāraṇantathāpi dehe tiṣṭhati cetaso'nivṛttiprasaṅgaḥ । tayorapi prāṇapānayoranivṛtteḥ । tayorapi dehakāryatvādanivṛttireva । tadanivṛtteścetaso 'pyanivṛttiriti ।

<h2 id='071,iv'>071,iv <small><small>(<a href='docExplore?doc_id=PVA_071,iv_071,vi'>PVA_071,iv_071,vi</a>)</small></small></h2>

syādetat 〈।〉 cetaḥ kāraṇe 'pi cetasyayameva prasaṅgaḥ ।

<h2 id='071,v'>071,v <small><small></small></small></h2>

	anivṛttiprasaṅagaśca citte tiṣṭhati cetasaḥ ।
	cetaso na ca pūrvasya tatpūrveṣṭau nivarttanaṃ ॥ 446 ॥ (PVA)

<h2 id='071,vi'>071,vi <small><small></small></small></h2>

atrocyate 〈।〉 "na tulyaṃ cittakāraṇe । sthityāvedhakamanyacca yataḥ kāraṇamiṣyate ।" anyadapi taddehasatṛṣṇakarmmasaṃjñitaṃ kāraṇamiṣyate ।

<h2 id='071,vii'>071,vii <small><small>(<a href='docExplore?doc_id=PVA_071,vii'>PVA_071,vii</a>)</small></small></h2>

nahi pūrvacittasattāmātrakādeva cittamutpadyate । tadaparasyāpi saṃskārabījasaṃjñitasyāvidyādirūpasya kāraṇatvāt tasya pūrvacittaprabodhane tatra cittotpattiranyatra vā citratvād vāsanābhedānāṃ prabodhakānāñca । tadyathā । na siddhasambandhamātrādeva nānāprakārasvapnadarśanaṃ । samāne 'pi hi siddhasamāgame kadācideva kiṃcit svapnadarśanaṃ bhavati vāsanāprabodhacitratvāta । vosanāprabodhacitratvāddhi nivṛttirta tu dehamātrakāraṇatve 'pyevamave dṛṣṭatvāditi kuta etat ।

<h2 id='071,viii'>071,viii <small><small>(<a href='docExplore?doc_id=PVA_071,viii_071,ix'>PVA_071,viii_071,ix</a>)</small></small></h2>

	cittasya vāsanādṛṣṭeranyathonupapattitaḥ ।
	svapnavijñānavat sarvaṃ vāsanābodhakāraṇaṃ ॥ 447 ॥ (PVA)

<h2 id='071,ix'>071,ix <small><small></small></small></h2>

yadi dehasiddhamātrameva kāraṇaṃ sarveṣāṃ sarvadā samānaṃ svapnadarśanaṃ prasaktaṃ । kasyacittu kiṃcidupalabhyata iti vāsanāsaṅgamakṛtameva taditi yuktaṃ । vāsanānāmanekākāratvāt । tataḥ sakalameva cittaṃ tatra dehe'nyatra ca vāsanāprabodhavihitavyatikaraṃ nānyathā saṃbhāvanīyaṃ ।

<h1 id='1.1.4.3.1.2.4'>1.1.4.3.1.2.4</h1>

<(iva)vāsanābalādutpattiḥ>

<h2 id='071,x'>071,x <small><small>(<a href='docExplore?doc_id=PVA_071,x_071,xii'>PVA_071,x_071,xii</a>)</small></small></h2>

atha vāsanābalādutpattimāsādayadasatyameva svapnavat । tadapyasattyaṃ ।

<h2 id='071,xi'>071,xi <small><small></small></small></h2>

	vāsanāvalabhāve 'pi prapaścaḥ suratādikaḥ ।
	nāsatyaḥ svārthaniṣpatteḥ satyārthakriyākṛtāṃ ॥ 448 ॥ (PVA)

<h2 id='071,xii'>071,xii <small><small></small></small></h2>

vāsanābalamavalamvyamānā hi suratādivyavahārāḥ samīhitārthakriyākaraṇapravaṇapravarttanāḥ kimasatyatāvyatikaravyastātmānaḥ ।

<h2 id='071,xiii'>071,xiii <small><small>(<a href='docExplore?doc_id=PVA_071,xiii'>PVA_071,xiii</a>)</small></small></h2>

atha vāsanānvayino 'pi suratādivyavahārāḥ satyastryādisamanvayina iti nāsattyāḥ janmādivyavahārā api tatheti samānaṃ । teṣāmapi tatra sattyaśarīrāntarotsaṅgopādānateti nāsattyatā 〈।〉 tathā hi 〈।〉 śukaśoṇitopajanitaṃ śarīrāntaramupādāya janma pravarttate vāsanābalabhāve 'pi । kathaṃ śarīrāntarasaṃcaraṇamupalabhyatāmantareṇa । vṛddhādiśarīrāvasthāsaṃcaraṇavat ।

<h2 id='071,xiv'>071,xiv <small><small>(<a href='docExplore?doc_id=PVA_071,xiv_072,i'>PVA_071,xiv_072,i</a>)</small></small></h2>

	ekopādānabhāvena tadekatvavyavasthiteḥ ।
	śarīrāntarasañcāro na bhavatyeva tādṛśaḥ ॥ 449 ॥ (PVA)

<h2 id='071,xv'>071,xv <small><small></small></small></h2>

ekaśukraśoṇitopādānameva śarīraṃ taditi na śarīrāntarasaṃcāraḥ । paśvādiśarīrantu śukraśoṇitāntarādutpannaṃ śarīrāntaraṃ । tathābhūte ca na saṃcāro dṛṣṭastat kathaṃ sambhāvyate ।

<h2 id='071,xvi'>071,xvi <small><small></small></small></h2>

	na śarīrāntaratvasya tathāpi vyatirekitā ।
	vilakṣaṇatvaṃ tattvasya nivarttakamitiṣyate ॥ 450 ॥ (PVA)

<072>

<h2 id='072,i'>072,i <small><small></small></small></h2>

bālādibhāvena hi kumārādiśarīraṃ na tadekamiti śakyaṃ vaktuṃ । tatra saṃcāro dṛṣṭa eva । tatsahacāritayotpattireva tatra saṃcāraḥ । vāsanāvalācca tathotpattirityavirodhaḥ ।

<h2 id='072,ii'>072,ii <small><small>(<a href='docExplore?doc_id=PVA_072,ii'>PVA_072,ii</a>)</small></small></h2>

atha vilakṣaṇaśarīrāntarasaṃcāro na dṛṣṭaḥ । tadapi svapnāntikaśarīrasaṃcāradarśanādanaikāntikaṃ । tasyālīkatvādasaṃcāra evāsāviti cet 〈।〉 na 〈।〉 dṛśyamānasyālīkatvāyogāt । yathaiva hi tasyāsattyatvaṃ tathā tatra sañcāro 'pi । kimidamasattyatvaṃ nāma 〈।〉 bādhyamānatvaṃ jāgratpratyayeneti cet । yadā sa pratyayastadā sa na bādhyate । anyadātu vādhyata ityayuktaṃ । tadaiva jāgratānopalabhyata iti cet । tenāpi jāgratpratyayopalabdho nopalabhya iti samāno bādhyabādhakabhāvaḥ । atha prabodhe nopalabhyate । prabodhāprabodhayoḥ kathaṃ vivekaḥ । prabuddhohamiti pratyayotpatteḥ prabuddhohamiti pratyayaḥ svapne 'pi bhavatīti kathantato vivekaḥ । tasmāt samāne upalambhe nābhāvo'sattyatā vā yuktā ।

<h2 id='072,iii'>072,iii <small><small>(<a href='docExplore?doc_id=PVA_072,iii_072,vi'>PVA_072,iii_072,vi</a>)</small></small></h2>

atha vāsanādaurvalyādacirasthāyitā'sādhāraṇopalambho daurbalyalakṣapo'sattyatvaṃ ।

<h2 id='072,iv'>072,iv <small><small></small></small></h2>

yatra tarhi vāsānādāḍhryaṃ tatra viparyaṃya iti sattyatā saṃcārasya । sādhāraṇopalambhe ca ।

<h2 id='072,v'>072,v <small><small></small></small></h2>

	tathā hi vāsanādārḍhyānna paro'sattyatodayaḥ ।
	vāsanādārḍhyamātreṇa satyatā jāgrato vidāṃ ॥ 451 ॥ (PVA)

<h2 id='072,vi'>072,vi <small><small></small></small></h2>

yatra vāsanādāḍharyaṃ sa jāgratpratyayaḥ । satyaśca sādhāraṇopalambhaśca । svarūpeṇa tu tadastyeva tataḥ siddhaḥ sañcāraḥ । dārḍhyābhāvāttu jhaṭiti vighaṭanaṃ । yatra ca devatādeśo dvayorapi svapnadarśinoḥ pratibhāsate tatra kathamasattyatā ।

<h2 id='072,vii'>072,vii <small><small>(<a href='docExplore?doc_id=PVA_072,vii_072,x'>PVA_072,vii_072,x</a>)</small></small></h2>

atha tadā satyataiva tathā sati na svapnārthasya sakalasyāsatyatā । tathā sati 〈।〉

<h2 id='072,viii'>072,viii <small><small></small></small></h2>

	sañcārasya prasiddhatvād viśeṣaparikalpanāt ।
	vikalpasamamevaṃ hi jātyuttaramidaṃ sphuṭaṃ ॥ 452 ॥ (PVA)

<h2 id='072,ix'>072,ix <small><small></small></small></h2>

athavā janmādau cittasaṃskāraphalasya pāṭavasyopalambhānmaraṇāntaraṃ saṃcāra iti pratītaṃ ।

<h2 id='072,x'>072,x <small><small></small></small></h2>

	śarīrāgraharūpasya cetasaḥ sambhavo yadā ।
	janmādau dehināṃ dṛṣṭaḥ kinna dehāntarāgatiḥ ॥ 453 ॥ (PVA)

<h2 id='072,xi'>072,xi <small><small>(<a href='docExplore?doc_id=PVA_072,xi_072,xii'>PVA_072,xi_072,xii</a>)</small></small></h2>

ayantāvajjanmādāvanyadā ca śarīrāgrahādirūpañcetasaḥ svabhāvastāratamyayogī sakalajanmināṃ pūrvābhyāsatāratamyaphalatayopalabhyamāno na pūrvakaśarīrāgrahābhyāsasaṃskṛtacittamantareṇa bhavatīti 〈।〉 tatsāmarthyādeva śarīrāntarādiha śarīre saṃcaraṇamiti pratīyatāṃ । nānyathānumāvṛttiḥ ।

<h2 id='072,xii'>072,xii <small><small></small></small></h2>

atha pratyakṣaṃ saṃcāre nāsti tatkathamanumāt pratītiḥ । ayamapyadoṣo yataḥ 〈।〉

<h2 id='072,xiii'>072,xiii <small><small>(<a href='docExplore?doc_id=PVA_072,xiii_072,xvi'>PVA_072,xiii_072,xvi</a>)</small></small></h2>

	anumeyesti nādhyakṣamiti kaivātra duṣṭatā ।
	adhyakṣasyānumānasya viṣayo viṣayo na hi ॥ 454 ॥ (PVA)

<h2 id='072,xiv'>072,xiv <small><small></small></small></h2>

parasparaviṣayaparihāreṇa hi pravarttanamadhyakṣānumānayoriṣyata eva । kathaṃ sa eva doṣaḥ ।

<h2 id='072,xv'>072,xv <small><small></small></small></h2>

atha tajjātīye vṛttimantareṇādhyakṣasya kathamanumānaṃ । sa cāpi na doṣaḥ ।

<h2 id='072,xvi'>072,xvi <small><small></small></small></h2>

	āgraharatāvadabhyāsāt pravṛtta upalabhyate ।
	śarīrenyatra vādhyakṣāt tata evānumā na kiṃ ॥ 455 ॥ (PVA)

<h2 id='072,xvii'>072,xvii <small><small>(<a href='docExplore?doc_id=PVA_072,xvii'>PVA_072,xvii</a>)</small></small></h2>

tadetaducyate 〈।〉 kathantajjātīye pratyakṣamantareṇānumānamadhyakṣapūrvakatvādanumānasya । tatrāyaṃ parihāraḥ । yadi nāma na dṛṣṭodhyakṣataḥ saṃcāraḥ saṃcārānurūpantu phalamupalabhyata eva । grāmāntasaṃcāravat । tadyathā grāmantarād deśāntarād vāgataḥ pūrvābhirativiṣayasajātīya evopakaraṇādau ramamāṇa upalabdhaḥ । yadi nāmāparastathābhūto grāmāntarādāgacchannopalabdhastathāpi tathābhūtadeśādāgatirasyopalabhyata evānumānāt । evamupakaraṇādiviśeṣābhirasādeva

<073>

<h2 id='073,i'>073,i <small><small>(<a href='docExplore?doc_id=PVA_073,i_073,ii'>PVA_073,i_073,ii</a>)</small></small></h2>

lokādāgatirapyanumīyatāṃ grāmāntarādāgatau pratyakṣavṛttimātreṇānumānavṛtteḥ । na hi dhūmādanumīyamānegnau viśeṣayogini pratyakṣavṛttiḥ । agnimātrapravṛttiriti cet । ihāpi deśādisaṃcāre vṛttiriti samānametat ।

<h2 id='073,ii'>073,ii <small><small></small></small></h2>

athāpi syād 〈।〉 deśāntarādisaṃcārastenaiva śarīreṇa dṛṣṭaḥ śarīramatyajataḥ । yathā ca svapnaśarīrasaṃcāro'sattyastathehāpi janmādau śarīrāparityāgāsattyate syātāmityasamaṃjasaṃ । tathā hi ।

<h2 id='073,iii'>073,iii <small><small>(<a href='docExplore?doc_id=PVA_073,iii_073,vi'>PVA_073,iii_073,vi</a>)</small></small></h2>

	śarīrāntarasañcāratyāgau satyasamāgamau ।
	syātāṃ yadi tataḥ sattyaṃ paralokaprasādhanaṃ ॥ 456 ॥ (PVA)
	yathā cātyantavicchedaḥ svapne svapnopalambhane ।
	tathaiva maraṇāta pūrvaṃ paścāt yadi kiṃ kṛtā ॥ 457 ॥ (PVA)

<h2 id='073,vi'>073,vi <small><small></small></small></h2>

yathaiva khalu deśāntarasaṃcāraḥ śarīramantareṇa tathā janmāntarasaṃcāro 'pi yadi bhaved viparītasādhanamāyātaṃ । tathā svapnasaṃcāro sattyaśarīrānvayī dṛṣṭa iti paralokasaṃcāro 'pi tathā bhavedasattya eva paraḥ pūrvaśca loka itīṣṭameva nāstikānāṃ ।

<h2 id='073,vii'>073,vii <small><small>(<a href='docExplore?doc_id=PVA_073,vii_073,viii'>PVA_073,vii_073,viii</a>)</small></small></h2>

kiṃca 〈।〉 yathā svāpāvasthāyāmasvapnadarśino viccheda eva vijñānasyāvyaktavijñānatā vā 〈।〉 tathā yadi paraloko 'pi kiṃ tādṛśeneti na vinaṣṭā dṛṣṭirnāstikānāṃ kiṃ kṛtaṃ paralokavādināṃ syāt । atraitaducyate ।

<h2 id='073,viii'>073,viii <small><small></small></small></h2>

	tenaiva hi śarīreṇa sañcārodhyakṣabādhitaḥ ।
	parityāgaḥ śarīrasya pūrvakasyānyadarśanaṃ ॥ 458 ॥ (PVA)
	svapnasaṃvedenaṃ sarvaṃ sattyavijñānajanmanaḥ ।
	svapnācca sattyavijñānamiti kaiva virodhitā ॥ 459 ॥ (PVA)
	prabodhasaṅgataḥ sarvo viccheda upalabhyate ।
	maraṇādapi vicchedaḥ sattyatābodhasaṅgataḥ ॥ 460 ॥ (PVA)

<h2 id='073,xi'>073,xi <small><small>(<a href='docExplore?doc_id=PVA_073,xi'>PVA_073,xi</a>)</small></small></h2>

uktametad 〈।〉 vijñānaṃ śarīresmin pūrvaśarīrasaṅagatavijñānābhyāsaphalatvenopalabhyamānaṃ niyamena śarīraparityāgamantareṇa na bhavatīti kathaṃ śarīraparityāgaḥ । dṛṣṭa eva pūrvaśarīraparityāgaḥ । etaccharīropalambha eva pūrvaśarīraparityāgopalambha iti pūrvaśarīrasyāprasiddhau kathaṃ pūrvaśarīraparityāgaprasiddhiriti cet ।

<h2 id='073,xii'>073,xii <small><small>(<a href='docExplore?doc_id=PVA_073,xii_073,xiv'>PVA_073,xii_073,xiv</a>)</small></small></h2>

	na śarīrādyabhiratiḥ śarīraratipūrvikā ।
	yadā prasiddhā tatpūrvaśarīraṃ siddhameva naḥ ॥ 461 ॥ (PVA)

<h2 id='073,xiii'>073,xiii <small><small></small></small></h2>

viśiṣṭapūrvābhiratisādhanādeva pūrvaśarīraprasiddhiḥ । na ca tadevedānīṃ śarīramupalabhyate । na cātītamanupalabhyamānaṃ tadāpi na bhavati । tataḥ pūrvaśarīrāparityāga ityadhyakṣabādhitametat ।

<h2 id='073,xiv'>073,xiv <small><small></small></small></h2>

yadapi coktaṃ । yathā svapnādihāgamanamasattyāt tathā paralokādapyasattyādeva । tathā cāto gamanaṃ svapnaśarīre'sattye tathā paraloke 'pītyasattyatā paralokasya ।

<h2 id='073,xv'>073,xv <small><small>(<a href='docExplore?doc_id=PVA_073,xv_073,xviii'>PVA_073,xv_073,xviii</a>)</small></small></h2>

etadapyasattyaṃ । svapnāsattyatā hi sattyatānvayinī । sattyapratyayasya ca nimittamiti sa tathābhūto'ntarābhava iti vakṣyāmaḥ । athavā 〈।〉

<h2 id='073,xvi'>073,xvi <small><small></small></small></h2>

	sakalaḥ pratyayaḥ svapnānna viśeṣatayā sthitaḥ ।
	yadi paścād vadiṣyāmaḥ prastāvosya sa eva hi ॥ 462 ॥ (PVA)

<h2 id='073,xviii'>073,xviii <small><small></small></small></h2>

nahi svapnapratyayasyāparasya ca kaścid viśeṣa iti vakṣyate । tataḥ svapnaśarīravadeva paralokaśarīre 'pi sañcāra iti siddhamatonyata āgatasya yadi nāma vāsanābalaviśeṣataḥ saprati- <074> ghetaratvādiviśeṣaḥ । santānahānistu na dṛṣṭaiva tatonuparatasantānataiva prāṇināmiti siddhaḥ paralokaḥ 〈।〉 maraṇādayastu sthityāvedhakasya vāsanālakṣaṇasya citratvānnānivṛttiprasaṅgaśicatte tiṣṭhati cetasastādṛśasya cittasyaivābhāvāt

<h2 id='074,i'>074,i <small><small>(<a href='docExplore?doc_id=PVA_074,i_074,iii'>PVA_074,i_074,iii</a>)</small></small></h2>

cārvākasyāpi tarhi parihārostyeva tādṛśasya dehasyābhāvāt । ata āha ।

<h2 id='074,ii'>074,ii <small><small></small></small></h2>

	na doṣairviguṇo deho heturvartyādivad yadi ।
	mṛte samīkṛte doṣe punarujjīvanaṃ bhavet ॥ 55 ॥

<h2 id='074,iii'>074,iii <small><small></small></small></h2>

doṣairhi vātapittādibhirviguṇo dehastādṛśo ta bhavatyeva yādṛśādutpattimaccittaṃ । tatastādṛśasya dehasyābhāvādanivṛttiprasaṅagaḥ ।

<h2 id='074,iv'>074,iv <small><small>(<a href='docExplore?doc_id=PVA_074,iv_074,v'>PVA_074,iv_074,v</a>)</small></small></h2>

naitadasti । yadyevaṃ syāt । mṛtasya sataḥ samībhavanti doṣāstata ārogyalābhād dehasya punarujjīvanaṃ bhavet । "teṣāṃ samatvamārogyaṃ kṣayavṛddhī viparyaya" iti vacanāt ।

<h2 id='074,v'>074,v <small><small></small></small></h2>

atha samīkaraṇaṃ doṣāṇāṃ kuto jñāyate । jvarādivikāradarśanāt 〈।〉 avikārakāriṇo hi doṣā na maraṇamādadhati । sarvadā maraṇaprasaṅgāt । anyathā na dehaḥ kāraṇaṃ bhavet tasya cetasastadvikārabhāvābhāvānanuvidhānāt । evaṃ hi dehakāraṇatā vijñāyate yadi punarujjīvanaṃ bhavet ।

<h2 id='074,vi'>074,vi <small><small>(<a href='docExplore?doc_id=PVA_074,vi_074,viii'>PVA_074,vi_074,viii</a>)</small></small></h2>

	cittakāraṇatāyāṃ hi cetaso na nivarttanaṃ ।
	cetaso viguṇatve hi gṛhe 'pyapunarāgatiḥ ॥ 463 ॥ (PVA)
	dehakāraṇatāyāntu vaiguṇye vinivarttate ।
	dehastādṛśa evāsāvahetuścetasaḥ kathaṃ ॥ 464 ॥ (PVA)

<h2 id='074,viii'>074,viii <small><small></small></small></h2>

dehasya hi kāraṇatve deha eva tathābhūto bhavati kāraṇamanyadā neti na yuktaṃ tādṛśa eva vaiguṇye mriyate kaścidaparo neti kathamayaṃ vibhāgaḥ 〈।〉 cittakāraṇatve punaścittavaiguṇyāvaiguṇye maraṇetaratvakāraṇamiti vibhāgo nānupapannaḥ ।

<h2 id='074,ix'>074,ix <small><small>(<a href='docExplore?doc_id=PVA_074,ix_074,xi'>PVA_074,ix_074,xi</a>)</small></small></h2>

	doṣasyopaśame 'pyasti maraṇaṃ kasyacit punaḥ ।
	jīvanaṃ doṣaduṣṭatve 'pyetanna syād vyavasthitaṃ ॥ 465 ॥ (PVA)

<h2 id='074,x'>074,x <small><small></small></small></h2>

na khalvasamañcasavṛtti kāryambhavati । tena na dehakāryaṃ vijñānaṃ dehakāryatve punarujjīvanaprasaṅgāt ।

<h2 id='074,xi'>074,xi <small><small></small></small></h2>

nanu vaiguṇyakāriṇi nivṛtte 'pi na tatkṛtasya vaiguṇyasyāvaśyaṃ nivṛttiḥ । na khalvagninivṛttāvapi kāṣṭhegnikṛto vikāraḥ kvacinnivṛtto dṛṣṭaḥ । ataḥ 〈।〉

<h2 id='074,xii'>074,xii <small><small>(<a href='docExplore?doc_id=PVA_074,xii_074,xiii'>PVA_074,xii_074,xiii</a>)</small></small></h2>

	nivṛtte 'pyanale kāṣṭhavikārāvinivṛttivat ।
	tasyānivṛttiriti cet na cikitsāprayogataḥ ॥ 56 ॥

<h2 id='074,xiii'>074,xiii <small><small></small></small></h2>

yathā dahananivṛttāvapi na kāṣṭhavikāranivṛttistathā doṣakṛto 'pi maraṇavikāro na nivarttiṣyate । tato na punarujjīvanaprasaṅgaḥ । tadāha । cikitsāpravartanāt । nivartyavikāratve hi doṣāṇāṃ tannivartanāya cikitsā sāphalyamāsādayet ।

<h2 id='074,xiv'>074,xiv <small><small>(<a href='docExplore?doc_id=PVA_074,xiv_074,xvi'>PVA_074,xiv_074,xvi</a>)</small></small></h2>

nanu doṣakṛto vikāraḥ । svalpo 'pi nivartyate eva maraṇavikārāt prāk maraṇavikārantu na nivarttiṣyate । tato doṣānivartyānivartyavikārā iti nāyaṃ doṣaḥ ।

<h2 id='074,xv'>074,xv <small><small></small></small></h2>

nedamuttaraṃ yataḥ ।

<h2 id='074,xvi'>074,xvi <small><small></small></small></h2>

	apunarbhāvataḥ kiñcidvikārajananaṃ kvacit ।
	kiñcidviparyayādagniryathā kāṣṭhasuvarṇṇayoḥ ॥ 57 ॥
<075>
	ādyasyānyo 'pyasaṃhāryaḥ pratyāneyastu yatkṛtaḥ ।
	vikāraḥ syātpunarbhāvastasya hemni kharatvavat ॥ 58 ॥

<h2 id='075,ii'>075,ii <small><small>(<a href='docExplore?doc_id=PVA_075,ii'>PVA_075,ii</a>)</small></small></h2>

asyāyamarthaḥ । kvacitkiñcidapunarbhāvavikārārambhakameva yathā vahniḥ kāṣṭhe । kiñcidviparyayādeva yathā sa eva suvarṇṇo na punarekamekatraiva tathā cāvikārakāri । atrānyasya vikārakāriṇo vikāryasya vāyorvikāraḥ । sonyo 'pyasaṃhāryaḥ । śyāmatāmātramapi kāṣṭhe'gnikṛtamasaṃhāryamabhidravatāpi tu suvarṇṇegninivṛttau punaranyathā bhavati । tatolpavikārasya doṣakṛtasya nivṛrtyatvānmahato 'pi maraṇalakṣaṇasya nivṛttiriti prāptaṃ । tataḥ punarujjīvanaprasaṅgaḥ । tathā hi nidrākṛto 'pi cetanāviratilakṣaṇo vikāro nidrābhāve nivartate । atha tatra nāstyeva nivṛttirityucyate । tatpratyucyate ।

<h2 id='075,iii'>075,iii <small><small>(<a href='docExplore?doc_id=PVA_075,iii_075,v'>PVA_075,iii_075,v</a>)</small></small></h2>

	asamvedanarūpaṃ hi na samvedanamiṣyate ।
	tathāpi yadi tadbhāvo mṛtasyāpyastu vedanaṃ ॥ 466 ॥ (PVA)
	nahi samvedanābhāve viśeṣo mṛtasuptayoḥ ।
	āśvāsādi punaḥ sarvaṃ yathā tadapi cintitaṃ ॥ 467 ॥ (PVA)

<h2 id='075,v'>075,v <small><small></small></small></h2>

samvedanābhāva eva suptamṛtayornāparo viśeṣaḥ । tataḥ suptasya prabodha iva mṛtasyāpi prahārauṣadhaprayogādinojjīvanaṃ prasaktaṃ ।

<h2 id='075,vi'>075,vi <small><small>(<a href='docExplore?doc_id=PVA_075,vi'>PVA_075,vi</a>)</small></small></h2>

atha prasuptasya samvedanābhāva eva nāsti mṛtasya tu sa iti viśeṣaḥ । na 〈।〉 asamvedanasyobhayatra samānatvād 〈।〉 athāsamvedane 'pi śaktirūpeṇa tadāsta ityucyate । keyaṃ śaktiriti nirdiśyatāṃ । yadi samvedanameva śaktistathā samvedanamevāsti kathamasamvedanaṃ । taccāsti tacca nāstīti viruddhaṃ । atha samvedanādanyā śaktiḥ sā tarhi śarīrameva tataḥ śarīre tiṣṭhati caitanyajanake śaktisadbhāvādanivṛttireva tasya । atha janakasya śarīrasya vināśaḥ parasya cājanakasyotpattiriti na caitanyaṃ । kimidamajanakatvaṃ । 〈।〉 samvedanarahitvamiti cet । suptasyāpi tadastīti । suptasyāpi samvedanaṃ na bhavet prabodhāvasthāyāṃ । atha tatrāśvāsādayaḥ santi tato nājanakatvaṃ dehasya 〈।〉 tadaiva tarhi suptāvasthāyāmutpattirityasupta eva bhavet ।

<h2 id='075,vii'>075,vii <small><small>(<a href='docExplore?doc_id=PVA_075,vii'>PVA_075,vii</a>)</small></small></h2>

atha nidrāpariṇatisahāyādāśvāsādeścaitanyamutpadyate । keyaṃ nidrā nāma 〈।〉 samvedanābhāva iti cet । mṛtasyāpi sostīti punaḥ samvedanaṃ syāttatpariṇāme । athāśvāsābhāvātsahakārivaikalyātkevalāddehādanutpattiriti vadet । mūrcchādivikāre 'pi nāśvāsādaya iti na saṃvedanaṃ bhavet । tasmādāśvāsāderna samvedanakāraṇatvaṃ na cāśvāsādīnāṃ kāraṇatvamiti niveditaṃ prāk । kiñca ।

<h2 id='075,viii'>075,viii <small><small>(<a href='docExplore?doc_id=PVA_075,viii_075,xi'>PVA_075,viii_075,xi</a>)</small></small></h2>

	nidrāvyapagame pūrvajñānasaṃskārato dhiyaḥ ।
	tathā vidhāḥ saṃbhavanti tato deho na kāraṇaṃ ॥ 468 ॥ (PVA)

<h2 id='075,ix'>075,ix <small><small></small></small></h2>

samāne hi śarīrasambhave pūrvasaṃskārānurūpā eva buddhayo dṛśyante । tato na dehaḥ kāraṇamāśvāsādayo vā ।

<h2 id='075,x'>075,x <small><small></small></small></h2>

atha saṃskārasahāyāddehādutpattirityucyate tadasat

<h2 id='075,xi'>075,xi <small><small></small></small></h2>

	saṃskāraḥ sahakārī syāttadā'sanniti durghaṭaṃ ॥ 469 ॥ (PVA)

<h2 id='075,xii'>075,xii <small><small>(<a href='docExplore?doc_id=PVA_075,xii_076,i'>PVA_075,xii_076,i</a>)</small></small></h2>

na hyavidyamāno vidyamānasya sahakārī । na ca prabodhāvasthāyāṃ dehasyeva cetaso 'pi pūrvakasya vidyamānatā । na cāvidyamānaḥ sahakārī sahakaraṇābhāvāt । nahi <076> vidyamānetarayoḥ sahabhāvaḥ । tasmātpūrvakameva cetastatra kāraṇaṃ na dehaḥ । kathantarhi prahārādayaḥ prabodhakāḥ 〈।〉 nedamuttaraṃ 〈।〉

<h2 id='076,i'>076,i <small><small></small></small></h2>

	nāvaśyaṃ jātabodhatvaṃ prahārādeva jāyatte ।
	prahāramantareṇāpi prabodha upalabhyate ॥ 470 ॥ (PVA)

<h2 id='076,ii'>076,ii <small><small>(<a href='docExplore?doc_id=PVA_076,ii_076,iii'>PVA_076,ii_076,iii</a>)</small></small></h2>

nahi prahārādereva bodhaḥ svayamapi prabodhāt । nanu prabodhānantaraṃ dṛṣṭapadārthasambandhena vikalpa utpadyate । tato darśanapūrvavijñānayoḥ kathaṃ sahakāritvaṃ । naitadapi sādhu । yataḥ 〈।〉

<h2 id='076,iii'>076,iii <small><small></small></small></h2>

	nātrāpi niyamo dṛṣṭaḥ pratyāsattiprabodhane ।
	tātparyeṇa yadākṣipya prasuptastatra bodhataḥ ॥ 471 ॥ (PVA)

<h2 id='076,iv'>076,iv <small><small>(<a href='docExplore?doc_id=PVA_076,iv_076,v'>PVA_076,iv_076,v</a>)</small></small></h2>

yadeva tātparyeṇākṣipya prasuptastadanurūpa eva vāsanāprabodhosya bhavati । na tu prabodhe sati yadupalabhyate tatsambandhena pratyāsanna eva prabodho dṛśyate । yaśca yathābhyāsavāṃstasya tathābhūta eva prabodho nānyatra । prabodhaścāntarasparśavijñānādikameva । yathā ca yasyābhyāsastadanurūpameva kārya sukhasaṃvedanaṃ । tathāhi ।

<h2 id='076,v'>076,v <small><small></small></small></h2>

	bhayadhairyādisaṃskārā dravaśastragrahādayaḥ ।
	prabodharūpā jāyante prāṇināṃ sukhasamvidaḥ ॥ 472 ॥ (PVA)

<h2 id='076,vi'>076,vi <small><small>(<a href='docExplore?doc_id=PVA_076,vi'>PVA_076,vi</a>)</small></small></h2>

bhayabhāvanābhavananiveśināṃ palāyanasukhādisamvedanarūpa eva prabodhonyathā tu duḥkhāsikā । raudrātmanāntu paropadravābhiratīnāṃ parāpakaraṇakāriṇāṃ 〈śa〉 strādi grahaṇarūpasukhādi samvedanarūpaḥ । tato na deha āśvā〈sā〉dayo vā vijñānakāraṇaṃ । pūrvakameva vijñānaṃ kāraṇantacca yadi dehādutpannaṃ tadā anivṛttiprasaṅgāttu sa eva doṣaḥ । tathā pūrvavijñānānvayitā na syādeva । atha doṣaviguṇatvādakāraṇaṃ । vaiguṇyābhāve punaḥ kāraṇambhavet । apunarbhāvivikārārambhakatve svalpo 'pi tatkṛto vikāro na nivṛrtyaḥ syāddaurbalyādikaḥ । mandavijñānapravarttanalakṣaṇaśca mūrcchādivicchedalakṣaṇo vā । apunarbhāvivikārārambhakasya svalpo 'pyanivartyaḥ । "pratyāneyastu yatkṛteḥ 〈।〉 vikāraḥ sa punarbhāvastasya hemni kharatvavat" । hemno hi kharatvaṃ gatamapi vikārahetvapagame punaḥ pratyāgacchati । tathā mahānapi vijñānavicchedavikāro maraṇalakṣaṇo nivartyaṃta iti punarujjīveta ।

<h2 id='076,vii'>076,vii <small><small>(<a href='docExplore?doc_id=PVA_076,vii_076,ix'>PVA_076,vii_076,ix</a>)</small></small></h2>

nanu cikitsāprayogāt pratyāneyatvavikāramasādhyavyādhimāvāccāpratyāneyavikāratvaṃ cetyubhayathābhāvādadoṣaḥ 〈।〉 parihāramāha ।

<h2 id='076,viii'>076,viii <small><small></small></small></h2>

	durlabhatvātsamādhāturasādhyaṃ kiñcidīritaṃ ।
	āyuḥkṣayādvā doṣe tu kevale nāstyasādhyatā ॥ 56 ॥

<h2 id='076,ix'>076,ix <small><small></small></small></h2>

susādhyatā hi doṣakṛtavikāranivartanaṃ samarthasyauṣadhasya vaidyasya cā'bhāvādasādhyaṃ kathitaṃ kiñcinna tu mahābhūtodbhavacaitanyavādimatestīti durlabhatvādeva samādhāturapunarujjīvanaṃ ।

<h2 id='076,x'>076,x <small><small>(<a href='docExplore?doc_id=PVA_076,x_076,xii'>PVA_076,x_076,xii</a>)</small></small></h2>

	durlabhatvaṃ samādhāturvikārasyānivarttane ।
	punarujjīvanāheturnivṛttau vyarthatā punaḥ ॥ 473 ॥ (PVA)

<h2 id='076,xi'>076,xi <small><small></small></small></h2>

tasmādvikāravinivṛttau bhavedeva punarujjīvanaprasaṅgaḥ ।

<h2 id='076,xii'>076,xii <small><small></small></small></h2>

nanu parasyāpyasādhyatvamastyeva । atrottaraṃ । mama tvasādhyaṃ yuktaṃ tadāha । āyuḥ kṣayādasādhyatā byādhestathāhi । tathābhūtenaiva vyādhinā kaścinimrayate'paro neti dṛśyate ।

<077>

<h2 id='077,i'>077,i <small><small>(<a href='docExplore?doc_id=PVA_077,i_077,ii'>PVA_077,i_077,ii</a>)</small></small></h2>

upalakṣaṇamāyuḥ । karmmakṣayādvā । karmmajo hi vyādhiḥ śvitrādirasādhyo bhavati । karmmaṇastādṛśasya bhāvāt । tasmāt karmmādhipatyameva parihāraheturityāha । kevale tu doṣavikārakāriṇi nāsti vyādherasādhyatā । tasmāt 〈।〉

<h2 id='077,ii'>077,ii <small><small></small></small></h2>

	mṛte viṣādisaṃhārāt taddaṃśacchedato 'pi vā ।
	vikārahetorvigame sa nocchravasiti kiṃ punaḥ ॥ 60 ॥

<h2 id='077,iii'>077,iii <small><small>(<a href='docExplore?doc_id=PVA_077,iii_077,v'>PVA_077,iii_077,v</a>)</small></small></h2>

mṛtasya hi yadā viṣādisaṃhāro mantrādinā । svayameva ca daṃśadeśopasaṃhārāttadaṅgacchedataḥ । vikārahetośca vigamo jvarāderyaṃdā bhavati tadojjīvanaprasaṅga iti sthitametat ।

<h2 id='077,iv'>077,iv <small><small></small></small></h2>

api ca । nānupādānakāraṇanivṛttau nivṛttiḥ । na ca deha upādānakāraṇaṃ 〈।〉 yadi ca syāt tadavikāreṇa na vikriyeta । yataḥ 〈।〉

<h2 id='077,v'>077,v <small><small></small></small></h2>

	upādānāvikāreṇa nopādeyasya vikiyā ।
	karttuṃ śakyā vikāreṇa mṛdaḥ kuṇḍādino yathā ॥ 61 ॥

<h2 id='077,vi'>077,vi <small><small>(<a href='docExplore?doc_id=PVA_077,vi'>PVA_077,vi</a>)</small></small></h2>

upādānasya hi dehasyāvikāreṇopādeyasya vijñānasya vikriyā na śakyā syāt । mṛdo vikāramantareṇa na kuṇḍādervikāra upalabdhaḥ । eṣa evopādānasya dharmo yastadvikāreṇaiva vikāraḥ । bahuṣvapi kāraṇeṣu kiñcideva kasyacidupādānaṃ na kāraṇamātrakaṃ । dehasya ca kāraṇatve 'pi na tadvikāreṇaiva vikārastadavikāre 'pi bhayaśokādinā cittasya pūrvakasya vikāramātreṇa vikārastadvikāre cāvaśyaṃ vikārāt ।

<h2 id='077,vii'>077,vii <small><small>(<a href='docExplore?doc_id=PVA_077,vii'>PVA_077,vii</a>)</small></small></h2>

nanūdakavikāre 'pi bhavati vikāro'ṅkurasya na ca tadupādānaṃ । na santānakāraṇasyopādānakāraṇatvāt । vījañca santānakāraṇaṃ nodakamudakasyāvasthāviśeṣakāraṇatvāt । nodakātsantānasambhavaḥ । udakasya yavādisādhāraṇatvāt । na codakanivṛttau śāli santānanivṛttiḥ । udakābhāve 'pi śālisantānasyāvyāvṛtteḥ । aṅkurādyavasthā tu tasyodakāttasyāśca tannivṛttau nivṛttirato'syā upādānakāraṇameva udakaṃ udakādeśca śālibījavikāradvāreṇaivottarottarāṅkurādivikāraḥ । tasmād dehāvikāre 'pi vikriyamāṇatvādvijñānasya nopādānakāraṇamasya dehaḥ । tadevāha ।

<h2 id='077,viii'>077,viii <small><small>(<a href='docExplore?doc_id=PVA_077,viii_077,ix'>PVA_077,viii_077,ix</a>)</small></small></h2>

	avikṛtya hi yadvastu yaḥ padārtho vikāryate ।
	upādānaṃ na tattasya yuktaṃ gogavayādivat ॥ 62 ॥

<h2 id='077,ix'>077,ix <small><small></small></small></h2>

avikṛtya ca dehamvikriyate vijñānamiti na deha upādānamasya tato na dehanivṛttāvasya nivṛttiḥ । gogavayādivadeva tadvikāreṇa vikārāt । bhavatu gorgavayaḥ kathañcidavasthāviśeṣasya kāraṇantannivṛttau ca sa evāvasthāviśeṣo mā bhūtpunaḥ santānasya nivṛttiḥ । bhavatu gogavayoranupādānopādeyabhāvenānivartyanivartakatvaṃ kāyacetasoḥ kimāyātaṃ । na hyanyasya guṇadoṣeṇānyaguṇadoṣo'nupādānatve sahāvasthānaṃ ca na syānniyamena śālyādisantānodakavat । atrocyate ।

<078>

<h2 id='078,i'>078,i <small><small>(<a href='docExplore?doc_id=PVA_078,i_078,ii'>PVA_078,i_078,ii</a>)</small></small></h2>

	cetaḥ śarīrayoreghaṃ tadbhetoḥ kāryajanmanaḥ ।
	sahakārātsahasthānamagnitāmradravatvavat ॥ 63 ॥

<h2 id='078,ii'>078,ii <small><small></small></small></h2>

na hyanyatātra prasiddhā yataścetaḥśarīrayorapyevamanupādānopāde 'pyabhāvo gogavayayoriva kathañcidupakāritvamātraṃ । nāvaśyaṃ śarīravikāreṇaiva vikāraścetasaḥ । tatonupādānakāraṇatvātkāryasya na nivṛttāvapi cetaso nivṛttiḥ ।

<h2 id='078,iii'>078,iii <small><small>(<a href='docExplore?doc_id=PVA_078,iii'>PVA_078,iii</a>)</small></small></h2>

	avasthākāraṇaṃ vastu naivopādānakāraṇaṃ ।
	avasthākṛnnivṛttau hi saivāvasthā nivartatāṃ ॥ 474 ॥ (PVA)
	santānakāraṇaṃ yattu tadupādānakāraṇaṃ ।
	tannivṛttau bhavedasya santānasya nivartanaṃ ॥ 475 ॥ (PVA)
	agnernivṛttau tāmrasya dravataiva nivartate ।
	cetasaḥ saha kāyena tāvatkālamavasthitiḥ ॥ 476 ॥ (PVA)
	anyonyasahakāritvādagnitāmradravatvavat ।
	tayorhetvorna kāryantu cittantiṣṭhati hemavat ॥ 477 ॥ (PVA)

<h2 id='078,vii'>078,vii <small><small>(<a href='docExplore?doc_id=PVA_078,vii_078,viii'>PVA_078,vii_078,viii</a>)</small></small></h2>

yathaivāgnisahakāriṇaḥ suvarṇṇaṃsya dravatopādānatvantatognitāmradratvayoḥ sahāvasthānaṃ tathā cittamapi śarīraniyataṃ śarīrasahakāricittādupajāyate । śarīrahetorapi kalalādeḥ śarīraṃ cittasahakāriṇa eva bhavati । tataḥ sahasthānaṃ karyajanmanaḥ । etaduktaṃ bhavati ।

<h2 id='078,viii'>078,viii <small><small></small></small></h2>

	anyonyasahakāritvādekasāmagrayasambhave ।
	sahakāryadvayasyāpi sthānaṃ nānupapattimat ॥ 478 ॥ (PVA)

<h2 id='078,ix'>078,ix <small><small>(<a href='docExplore?doc_id=PVA_078,ix_078,x'>PVA_078,ix_078,x</a>)</small></small></h2>

śarīrahetoḥ kalalādisaṃjñitasya cittasahakāritvāccittasyāpi dehasahakāritvena sahasthānaṃ kāryajanmanaḥ kāyacetolakṣaṇasya vahnitāmradravatvavat । nivṛtte tu śarīre śarīrāntaraviśiṣṭamaśarīramvā cittamiti na tasya nivṛttiḥ । suvarṇṇasantānavat ।

<h2 id='078,x'>078,x <small><small></small></small></h2>

athāpi syāt । yathodakādervrīhisantānasya viśeṣaḥ sa nodakanivṛttau nivarttate । agnyāderupahatopādānasya santānasyaiva nivṛttiḥ । tathā cetasa upādānasya kenacidupahatasya na santānakāraṇatvamiti na santānasya nivṛttiḥ syāditi । yathā ca śālūkasya vijātīyād gomayādutpattistathā śarīrādeva prathamamutpattiḥ । atrocyate ॥

<h2 id='078,xi'>078,xi <small><small>(<a href='docExplore?doc_id=PVA_078,xi_078,xiii'>PVA_078,xi_078,xiii</a>)</small></small></h2>

	brīhyādīnāmupādānamagnyāderupaghātavat ।
	upādānantu vijñānaṃ kenacinnopahanyate ॥ 479 ॥ (PVA)
	śarīrātprathamotpattirna vijñānasya dṛśyate ।
	upādānopaghātena vinā na ca nivartanaṃ ॥ 480 ॥ (PVA)

<h2 id='078,xiii'>078,xiii <small><small></small></small></h2>

nāgnyāderiva brīhisantānopādānasyopaghato vijñānopādānasya । vijñānameva vijñāsyopādānaṃ । na ca tasya dāhādayaḥ sambhavanti ॥ middhāderupaghāta iti cet । na 〈।〉 middhādestāvatkālikopaghātahetutvāt ॥

<h2 id='078,xiv'>078,xiv <small><small>(<a href='docExplore?doc_id=PVA_078,xiv_078,xvii'>PVA_078,xiv_078,xvii</a>)</small></small></h2>

	pūrvaṃsaṃskārasāpekṣaṃ jñānaṃ vyavahitādapi ।
	vijñānājjāyate tasya na vicchedosti middhataḥ ॥ 481 ॥ (PVA)

<h2 id='078,xv'>078,xv <small><small></small></small></h2>

na khalu middhamupādānaṃ vijñānasyopahantuṃ samarthaṃ 〈।〉

<h2 id='078,xvi'>078,xvi <small><small></small></small></h2>

	vicchinnādapi vijñānādutpādasyopalabdhitaḥ ।
	vicchede maraṇe middhe na viśeṣavyavasthitiḥ ॥ 482 ॥ (PVA)

<h2 id='078,xvii'>078,xvii <small><small></small></small></h2>

atha kadācidviccheda eva bhavettadasat ॥

<h2 id='078,xviii'>078,xviii <small><small>(<a href='docExplore?doc_id=PVA_078,xviii_079,i'>PVA_078,xviii_079,i</a>)</small></small></h2>

	upalabdho na vicchedaḥ prabodhena vinā kutaḥ ।
	svayaṃ pareṇa vā tasya kutaḥ kalpanamīdṛśaṃ ॥ 483 ॥ (PVA)

<079>

<h2 id='079,i'>079,i <small><small></small></small></h2>

na tāvatsvayamupalabhyate vicchedo jñānasyānasya hi vicchedo jñānenopalabhyate । jñānasya tu vicchedo na kenacit । jñānābhāveneti ceta । jñanābhāvo'siddhaḥ kathamabhāvaṃ sādhayet । siddhaścetsaiva siddhirjñānamiti kathaṃ jñānasya vicchedaḥ ॥

<h2 id='079,ii'>079,ii <small><small>(<a href='docExplore?doc_id=PVA_079,ii_079,v'>PVA_079,ii_079,v</a>)</small></small></h2>

	sarvadāpi hi vicchedo'jñāyamānaḥ sadā bhavet ।
	abhāvaḥ paralokasya sa eveti duruttaraṃ ॥ 484 ॥ (PVA)

<h2 id='079,iii'>079,iii <small><small></small></small></h2>

tadapyasat ।

<h2 id='079,iv'>079,iv <small><small></small></small></h2>

	pūrvasaṃskārasāpekṣaprabodhasyopalabdhitaḥ ।
	savijñānasya vicchedaḥ kevalo nopalabhyate ॥ 485 ॥ (PVA)

<h2 id='079,v'>079,v <small><small></small></small></h2>

janmādau prabodhe ca vijñānaṃ pūrvaṃsaṃskārānugatamevopalabdhamiti na pūrvāparayoḥ koṭyorvicchedopalabdhiḥ । pareṇa tu parasya vijñānavicchedo nopalabhyata eva । upalabdhilakṣaṇaprāptyabhāvāt । na ca vītarāgatayā śaithilyasambhave vicchedaḥ ।

<h2 id='079,vi'>079,vi <small><small>(<a href='docExplore?doc_id=PVA_079,vi_079,vii'>PVA_079,vi_079,vii</a>)</small></small></h2>

	svārthe nispṛhatā nāma virāgasyeti saṃmataṃ ।
	parārthaniḥspahastvasti nirdoṣo 'pi na saṅagataḥ ॥ 486 ॥ (PVA)

<h2 id='079,vii'>079,vii <small><small></small></small></h2>

na khalu parārthanispṛhatayā nirdoṣatā labhyate । sa eva hi tasya doṣo yadakṛpatvaṃ nāma । athavā vītarāgatāyāṃ viccheda iṣyate eva kaiściditi na doṣaḥ । tasmānna dānopaghātena vijñānasya nivṛttiḥ । śarīrasyānupādānāt । cittasyopahantumaśakyatvāt ।

<h2 id='079,viii'>079,viii <small><small>(<a href='docExplore?doc_id=PVA_079,viii_079,x'>PVA_079,viii_079,x</a>)</small></small></h2>

syādetad 〈।〉 yadi nāmopādānanivṛttyā na nivṛttirvijñānasyāśrayanivṛtyā nivṛttiranivāritaiva । dehasya cāśrayatvaṃ pratīyate tataḥ kuḍyādinivṛttāviva cittasya nivṛttiriti na paralokasiddhiḥ ।

<h2 id='079,ix'>079,ix <small><small></small></small></h2>

	tadapyasanna sañcāraścitrāderupalabhyate ।
	tata ādhāranāśe syānnāśaścitrādivastunaḥ ॥ 487 ॥ (PVA)

<h2 id='079,x'>079,x <small><small></small></small></h2>

citrādayohi paṭādiṣu nādhārāntarādāgatā iti pratīyante । vijñānantu janmādau prabodhāvasthāyāṃ ca janmāntaraśarīrasahacārisaṃskārānugataṃ svapnāntikaśarīrasañcārā nugatañceti na citravat pratiniyatādhāraṃ । pratiniyatādhāratve hi tadādhāravināśe vināśaḥ । api cāśrayatvamapi nāstyeva dehasyānyasya vā kvaciditi kathaṃ tadvināśe vināśaḥ 〈।〉

<h2 id='079,xi'>079,xi <small><small>(<a href='docExplore?doc_id=PVA_079,xi_079,xiii'>PVA_079,xi_079,xiii</a>)</small></small></h2>

citrādayastu kuḍyādyavyatiriktā eva । tataḥ svavināśenaiva vinaśyanti nādhāravināśāt ।

<h2 id='079,xii'>079,xii <small><small></small></small></h2>

mā bhūdavyatireke āśrayāśrayibhāvo vyatireke kāyacetasorbhaviṣyatīti cet । naitadasti ।

<h2 id='079,xiii'>079,xiii <small><small></small></small></h2>

	anāśrayātsadasatornāśraya〈ḥ〉 sthitikāraṇaṃ ।
	sataścedāśrayo nāsyāḥ sthāturavyatirekataḥ ॥ 64 ॥
	vyatireke 'pi taddhettustena bhāvasya kiṃ kṛtaṃ ॥

<h2 id='079,xv'>079,xv <small><small>(<a href='docExplore?doc_id=PVA_079,xv'>PVA_079,xv</a>)</small></small></h2>

asatastāvadāśrayo nāsti 〈।〉 nahi kharaviṣāṇasya kaścidāśrayaḥ kevalamasatkāraṇādutpattimīhate । tato'sataḥ kāraṇameva sambhavati nāśrayaḥ । tato 'pi nāśrayaḥ sataḥ sarvanirāśaṃsattvāt । sato 'pi sthitikāraṇādāśraya ityapi na saṅagataṃ । sthiteḥ sthāturavyatirekāt । sthitikaraṇe sa eva kṛtaḥ syāt । na ca sata utpādanaṃ । utpannasya punarutpādāyogāt । <080> athotpannasyāpi kiñcidanutpannamasti tatkaraṇādāśrayaḥ । sarvātmanotpāde kāraṇamucyate । kasyaciddharmmasyotpāde ādhārādiḥ । na ca sthitiravyatiriktā svarūpātpatato 'pi sthityabhāve svarūpasadbhāvāt । yadi tu punaravyatiriktā sthitiḥ syāt । sthiteravyatiriktaḥ sa syāt । sarvadā sthitirbhavet । svarūpe sati nivartamānaviruddhadharmmādhyāsād vyatiriktā bhavediti yuktaṃ ।

<h2 id='080,i'>080,i <small><small>(<a href='docExplore?doc_id=PVA_080,i^1'>PVA_080,i^1</a>)  (<a href='docExplore?doc_id=PVA_080,i^2'>PVA_080,i^2</a>)</small></small></h2>

tadasat । vyatireke sati taddheturevāsau sthitiheturevāsau nādhāraḥ । bhāvasyādhāra iti cen na bhāve'kiñcitkaratvāt । bhāvasya sthitikaraṇādādhāra iti cet । kimasau sthitirutpannā satī sthāpyasya bhavatyathānyathā । utpatteḥ prāgna bhāvasyābhāvādeva । tata utpannānyasmād vyatiriktā kathaṃ bhāvasya tādātmyatadutpattisambandhābhāvāt tatsamavetotpadyata iti cet । tatsamaveteti korthaḥ । tatra sthiteriti sthiterapyaparāsthitirityanavasthā । vyatiriktā satī vyatiriktatvena kasmānna pratīyate । samavāyasambandhāditi cet । bhavatu samavāyastathāpi yasya yadrūpantenaiva tatpratīyatāṃ । kathamanyathā pratītiḥ । saṃsarggāccet । koyaṃ saṃsarggo nāma । yadi sarvātmanā saṃsarggo na vyatirekaḥ । athaikadeśena saṃsarggaḥ saṃyogasamavāyayoḥ ko viśeṣaḥ । yutāyutasiddhitvamiti cet । vṛkṣādyavayavānāmapi samavāyaprasaṅgaḥ । iha buddhinibandhanatve satīti cet । na 〈।〉 saṃyoga eva prasaṅgāt । mastake śṛṅgamiti pratīteḥ । atha svasamavāyyavayavasamavetatvamayutasiddhirviparyayādyutasiddhiḥ । tathāpi bhedapratītyā na samavāyaḥ । na ca niravayavasya vastuno'vayavena saṃsarggaḥ । avayavena saṃsargge bhedapratītiprasaṅgaḥ । anvitānanvitattvena bheda iti na sāmprataṃ । pratyakṣeṇānvayasyāpratīteḥ । pratkṣābhāve ca nānumānamiti nānvayapratītiḥ । tasmātsahakārikāraṇaviśeṣādviśiṣṭaṃ eva padārtha utpadyate । na sthitirnāmeti sthitaṃ । tathā ca kāryakāraṇabhāvaviśeṣa evāśrayāśrayibhāvaḥ । na copādānakāraṇaṃ deha iti tannivṛttau na nivṛttiḥ । yadi cāśrayo dehaḥ sthitikaraṇāttadāśrayasya sthitirasti na tasya vināśa iti 〈।〉

<h2 id='080,ii'>080,ii <small><small>(<a href='docExplore?doc_id=PVA_080,ii_080,iv'>PVA_080,ii_080,iv</a>)</small></small></h2>

	avināśaprasaṅgaḥ sa nāśahetormmato yadi ।
	tulyaḥ prasaṅgastatrāpi kiṃ punaḥ sthitihetunā ॥ 65 ॥

<h2 id='080,iii'>080,iii <small><small></small></small></h2>

nahi sthāpake sati vināśasambhavaḥ ।

<h2 id='080,iv'>080,iv <small><small></small></small></h2>

〈ahetukovināśaḥ —〉 athāpi syānna sthāpake sati nāśo yadi nāśaheturna syānnāśahetubhāvādvināśa iti na vināśaprasaṅga ityāha । nāśahetoḥ sa nāśa iti cet । na 〈।〉 tulyastatrāpi prasaṅgaḥ । tatrāpi nāśe tulya eva prasaṅgo na nāśo nāmānya eva kaścidbhāvāt ।

<h2 id='080,v'>080,v <small><small>(<a href='docExplore?doc_id=PVA_080,v_080,vii'>PVA_080,v_080,vii</a>)</small></small></h2>

	vyatireke ca taddhetustena bhāvasya kiṃ kṛtaṃ ॥ 488 ॥ (PVA)

<h2 id='080,vi'>080,vi <small><small></small></small></h2>

nahi vyatiriktanāśakaraṇe sa naṣṭo nāma । tataśca na nāśahetuḥ kiñcitkaroti । tato'nāśāt svayamevāsta iti kiṃ sthitihetunā । nākiñcitkaraḥ sthitihetuḥ । athavā yadi nāśahetornāśaḥ । yāvannāsti nāśahetustāvatsvayamevāsta iti kiṃ sthitihetunā ।

<h2 id='080,vii'>080,vii <small><small></small></small></h2>

	anāśakāgamātsthānaṃ tataścedvastudharmatā ।
	nāśasya ; satyabādho sāviti kiṃ sthitihetunā ॥ 66 ॥

<h2 id='080,viii'>080,viii <small><small>(<a href='docExplore?doc_id=PVA_080,viii'>PVA_080,viii</a>)</small></small></h2>

sthāpakamantareṇa nāśo nāśakamantareṇāpi syāt । sthāpake tu nāśake sati naśyati । na nāśahetumvinā । tataḥ sthitikaraṇān nāśakātprāk sthāpaka iti na vyarthatā । nanveva<081>mahetuko viṃnāśaḥ prasakta iti svahetoreva tathābhūto bhāva iti vastudharmmatā nāśasya । sati vidyamāne padārthe'bādho'sau । na kenacidvastusvabhāvonyathā karttavya iti kiṃ sthitihetunā ।

<h2 id='081,ii'>081,ii <small><small>(<a href='docExplore?doc_id=PVA_081,ii'>PVA_081,ii</a>)</small></small></h2>

atha sthitihetumantareṇa vinaśyati । sthitihetau ca sati vināśapratibandhaḥ । nanu so 'pi vināśapratibandhonya eva vināśāt । tataśca na vināśasya kiñciditi vinaśyedeva kathaṃ sthitiḥ । atha pratikṣaṇaṃ vinaśvaraḥ sthāpakādanyathā bhavati । tasyāpi vināśo'hetuka iti sa eva pratikṣaṇavināśaḥ । sa cānyathā sthāpakādutpanna iti kāraṇamevāsāviti na sthāpakaḥ । athavā yadi sthāpakātsthānamānāśakāgamādanāśaḥ । evaṃ satyanāśa utpanna iti । abādhosāviti kiṃ puna〈ḥ〉sthitihetunā । atha sthāpakasattākāla evānāśastathā sati pratikṣaṇamaparāparo nāśaḥ sthāpakāt । sthāpakasya ca kiṃkṛtaṃ sthānaṃ । svahetukṛtaṃ cet sthāpyasyāpi tathā bhaviṣyatīti kiṃ sthāpakena । atha kasyacitsthāpakātsthānaṃ kasyacitsvayameveti vibhāgaḥ । evantarhi vijñānasyāpi svayameva sthitiriti kinneṣyate ।

<h2 id='081,iii'>081,iii <small><small>(<a href='docExplore?doc_id=PVA_081,iii_081,iv'>PVA_081,iii_081,iv</a>)</small></small></h2>

athāpi syād 〈।〉 dṛśyate jalādhāro bhūpradeśaḥ । na ca dṛṣṭaṃ vikalpanaṃ tenāpi bādhyate । tenānāśrayātsadasatoriti vyarthā vācoyuktirdṛṣṭabādhanāt । atrāpyāha ।

<h2 id='081,iv'>081,iv <small><small></small></small></h2>

	yathā jalāderādhāra iti cettulyamatra ca ॥ 67 ॥
	pratikṣaṇavināśe hi bhāvānāṃ bhāvasantateḥ ।
	tathotpatteḥ sahetutvādāśrayo'yuktamanyathā ॥ 68 ॥
	syādādhāro jalādīnāṅgamanapratibandhataḥ ।
	agatīnāṃ kimādhārairguṇasāmānyakarmmaṇāṃ ॥ 69 ॥

<h2 id='081,vii'>081,vii <small><small>(<a href='docExplore?doc_id=PVA_081,vii^1'>PVA_081,vii^1</a>)  (<a href='docExplore?doc_id=PVA_081,vii^2'>PVA_081,vii^2</a>)</small></small></h2>

jalāderapyādhārābhāvo bhūtalādīnāṃ sadasattvapakṣayoryukta evetyadṛṣṭo dṛṣṭāntaḥ । nanu dṛṣṭatvādādhārabhāvasya kathamadṛṣṭaḥ । adṛṣṭa eva dṛṣṭābhimāno bhavataḥ 〈।〉 kriyāṃ prati ya ādhāro dhāraṇātkarttṛkarmmaṇoriti nyāyaḥ । dhāraṇādādhāraḥ । dhāraṇañca patataḥ । yaśca patati na tasya dhāraṇaṃ । yasya ca dhāraṇaṃ na tasya patanopalambhaḥ । patanāpatanayoḥ parasparavirodhāt । pūrvaṃ patanaṃ paścādapatanamiti cet । na tarhi yasya patanaṃ tasya dhāraṇaṃ pratyakṣeṇaikatvāpratipatteḥ । naikovasthātā patanetaravyāpyupalabdhaḥ । avyāpī ca kathamavasthātā'dyāpyavatiṣṭhata iti hi grahaṇe'vasthātā tathā gṛhīto bhavati । krameṇa vyāpī gṛhyata iti cet । kaḥ kramārtha iti cintyaṃ । bhāvābhāvayoreva kramavyapadeśaḥ । sa ca bhinnakālayorbhāvābhāvau ca grāhyasya grāhakasya vā grāhyasya bhāvābhāvasaṅgamenaikatvaṃ । grāhakasya kramavattve grāhyasyāpi taditi na grāhyāvasthāturekatā । tataḥ kiñcid gṛhītātīṃtaṃ kiñcid gṛhyate kiñcidanāgatagrahaṇamiti vikalpagocara eva kramaḥ । kutaḥ pratyakṣatā kramasya । yenopalambhāducyata ādhārādheyabhāva iti । tataśca nāśrayātsadasatorityayamevārthaḥ । na dṛśyata evādhārādheyabhāva iti tataḥ kalpanaiveyamādhārādheyabhāvasyeti kathantarhi taddarśanamantareṇādhārādheyakalpanāpi । na bhavitavyameva । tarhi viparītakalpanayetyāyātaṃ । kiñci 〈।〉 pratikṣaṇavināśināṃ bhāvānāmaparāparadeśotpādavatāmupādānadeśotpattirādhārasamāgamakṛtā । atastathotpatteḥ sa bhūtalā dirāśrayo hetutvāt । hetoreva viśiṣṭāvasthāyā ādhāra ucyate pūrvāparayorekatvamāropya ।

<082>

<h2 id='082,i'>082,i <small><small>(<a href='docExplore?doc_id=PVA_082,i_082,ii'>PVA_082,i_082,ii</a>)</small></small></h2>

ekatvārope hi sati notpādaṃ pratipadyate । pūrvasya kāraṇañcāropayatītyanādivāsanāsāmarthye mithyāvikalpo'ta eva pūrvapūrvavāsanāpravṛttattvādanādisantānatayā paralokasya pratiṣṭhitiritīṣṭamāpatitaṃ । tathā hi ।

<h2 id='082,ii'>082,ii <small><small></small></small></h2>

	mānasī kalpanā sarvā pūrvahetusamudbhavā ।
	nirālambanabhāvena marīcyāntoyakalpavat ॥ 489 ॥ (PVA)

<h2 id='082,iii'>082,iii <small><small>(<a href='docExplore?doc_id=PVA_082,iii'>PVA_082,iii</a>)</small></small></h2>

pūrvāparayorekatvakalpanā nālambanabhāvānvayinī । ekatvasyābhāvāt । anekasmādeva vastuno bhaviṣyati । tatkāryatvasyādṛṣṭeḥ । tadasat । nahi marīcyāntoyakalpanā tāvanmātranibandhanā pūrvajaladarśanasaṃskārādutpatteḥ । na ca pūrvamapyekatvamupalabdhamato janmāntare 'pi saikatvakalpanā janmāntaraikatvagrahaṇapūrvikā sāpi tathetyanādikalpanā parasparetyanādiprāṇisaṃntānasiddhiḥ । evamātmādigrahayoginī buddhiranādisantānā tathā bhavantī parato 'pi na vicchidyata ityanādyanantaḥ saṃsāraḥ । api ca ।

<h2 id='082,iv'>082,iv <small><small>(<a href='docExplore?doc_id=PVA_082,iv_082,v'>PVA_082,iv_082,v</a>)</small></small></h2>

syādādhāro jalādīnāṃ gamanapratibandhataḥ । agatīnāṃ kimādhārairgguṇasāmānyakarmmaṇāṃ ॥

<h2 id='082,v'>082,v <small><small></small></small></h2>

jalādīnāṃ hi gamanavibandhaheturādhāturādhāra iti yuktamagatīnāntu niṣkriyāṇāṃ guṇasāmānyakarmmaṇāṃ kimādhāraiḥ । caitanyañca sāmānyaṃ guṇaḥ karmma vānyathā । sarvathā niṣkriyamiti nādhāreṇāsya prayojanamato nādheyasya cetaso nādhāravināśena vināśaḥ । sahasthānamātrakameva tasya । yathā ca sahasthānaṃ tathā prāk pratipāditaṃ ।

<h2 id='082,vi'>082,vi <small><small>(<a href='docExplore?doc_id=PVA_082,vi_082,vii'>PVA_082,vi_082,vii</a>)</small></small></h2>

nanu yathā guṇaḥ samaveto gatimattvābhāve 'pi tathā cetaso 'pi samavetatvaṃ । na ca guṇasya samavetasya samavāyikāraṇamantareṇa sthānaṃ 〈।〉 tadvināśe vināśa eveti cet । na 〈।〉 gamanādipratibandhamantareṇādhārādheyabhāvo nādhārādheyabhāvamantareṇa samavāyo yato yutasiddhānāmādhāryādhārabhūtānāmiha buddhinibandhanaḥ samavāya iti bacanāt । etadevāha ।

<h2 id='082,vii'>082,vii <small><small></small></small></h2>

	etena samavāyaśca samavāyi ca kāraṇaṃ ।
	vyavasthitatvaṃ jātyādernnirastamanapāśrayāt ॥ 70 ॥

<h2 id='082,viii'>082,viii <small><small>(<a href='docExplore?doc_id=PVA_082,viii'>PVA_082,viii</a>)</small></small></h2>

samavetatve 'pi jāternādhārabhūtavyaktimantareṇābhāvaḥ । nityatvājjāternādhārābhāve'bhāva iti cet । cetaso 'pi kāraṇāntarapratibaddhatvāditi samānaṃ । na cādhārādheyabhāva iti । etenaivādhārādheyabhāvapratikṣepeṇa pratikṣepāt samavāyaḥ pratikṣiptaḥ samavāyi kāraṇañca pratikṣiptaṃ । yadi kāraṇantat nādhārādheyabhāvaḥ । atha na kāraṇantadā samavāyikāraṇatā nāsti । vyavasthitatvañca jātyādeḥ kāraṇatvamantareṇāpi yadyucyate । tadapi pratikṣiptaṃ ।

<h2 id='082,ix'>082,ix <small><small>(<a href='docExplore?doc_id=PVA_082,ix'>PVA_082,ix</a>)</small></small></h2>

athavā samavetatve 'pi vyavasthitvaṃ tatraiva vyavasthitatvaṃ pratikṣiptaṃ । nahi jātirvyaktisamāśritatve 'pi tatraiva vyavasthitā vyaktyantare 'pyanugatatvāt । evamāśritatve 'pi caitanyaṃ śarīrābhāve 'pi śarīrāntarānugataṃ bhaviṣyatīti na paralokāsiddhiḥ । ekaśarīrābhāve 'pi tathābhūtabuddhyupādāno na virudhyate । vyaktyantare 'pyanvayi buddhivat । tasmānna kāryakāraṇabhāvamantareṇa kaścidāśrayāśrayibhāvaḥ ।

<h2 id='082,x'>082,x <small><small>(<a href='docExplore?doc_id=PVA_082,x_083,ii'>PVA_082,x_083,ii</a>)</small></small></h2>

	parato bhāvanāśaścet tasya kiṃ sthitihetunā ।
	sa vinaśyedvināpyanyairnna śaktāḥ sthitihetavaḥ ॥ 71 ॥
	sthitimānsāśrayaḥ sarvyaḥ sarvotpattau ca sāśrayaḥ ।
	tasmātsarvasya bhāvasya na vināśaḥ kadācana ॥ 72 ॥
<083>
	svayaṃ vinaśrvarātmā cettasya kaḥ sthāpakaḥ paraḥ ।
	svayaṃ na naśrvarātmā cettasya kaḥ sthāpakaḥ paraḥ ॥ 73 ॥

<h2 id='083,ii'>083,ii <small><small></small></small></h2>

— iti saṅgrahaślokāḥ ।

<h2 id='083,iii'>083,iii <small><small>(<a href='docExplore?doc_id=PVA_083,iii'>PVA_083,iii</a>)</small></small></h2>

nanu dīpaprabhayorādhārādheyatāmantareṇāpi dṛṣṭa āśrayāśrayibhāvaḥ । nahi prabhāyāḥ patanadharmmatā । asti ca dīpasyāśrayabhāvastannivṛttau ca prabhāyā nivṛttiḥ । na cāsau prabhāpradīpāntaraṃ saṅkrāmati tadanyadvā । tadyathā । pradīpaprabhā pradīpatrināśe vinaśyati deśāntaragatāpi evaṃ śarīrāśritaṃ vijñānaṃ śarīranivṛttau nivartiṣyate viṣayagatamapi । na ca viṣayagatirapi paramārthatastadākāratāmātrameva tatra manovijñāne dṛśyate ।

<h2 id='083,iv'>083,iv <small><small>(<a href='docExplore?doc_id=PVA_083,iv_083,vii'>PVA_083,iv_083,vii</a>)</small></small></h2>

atrocyate ।

<h2 id='083,v'>083,v <small><small></small></small></h2>

tadvikāravikāritvādāśrayāṃśrayibhāvo dīpaprabhayornaivaṃ śarīracetasorapi tu buddhiprajñādīnāṃ ।

<h2 id='083,vi'>083,vi <small><small></small></small></h2>

tathāhi ।

<h2 id='083,vii'>083,vii <small><small></small></small></h2>

	vuddhivyāpārabhedena nirhrāsātiśayāvapi ।
	prajñāderbhavato dehanirhrāsātiśayau vinā ॥ 74 ॥
	idaṃ dīpaprabhādīnāmāśritānāṃ na vidyate ।
	syāttato 'pi viśeṣosya na cittenupakāriṇi ॥ 75 ॥

<h2 id='083,ix'>083,ix <small><small>(<a href='docExplore?doc_id=PVA_083,ix_083,xi'>PVA_083,ix_083,xi</a>)</small></small></h2>

buddherviśiṣṭasaṃskāravaśādviśiṣyamāṇāḥ prajñādayo bodhaviśeṣā vivarttante । dehasaṃskāraviśeṣamantareṇāpi tato buddhireva pūrvikā buddherāśrayo na dehaḥ । tato na dīpaprabhādṛṣṭāntaḥ ।

<h2 id='083,x'>083,x <small><small></small></small></h2>

nanu ca dīpaprabhāpi sarppādibhirvikṛtā kriyata eva । na pradīpasyaiva sa vikāro mandacchāyālakṣaṇaḥ । tena dūradeśavarttinī dīpaprabhānyathā bhavati । na tu śarīravikāro buddhivyāpārabhedasamaye । nanu dehaviśeṣādapi viśeṣo dṛśyata eva । tato dehasyopādānabhāva āśrayabhāvo vā 〈।〉

<h2 id='083,xi'>083,xi <small><small></small></small></h2>

tatrāha । cittopakāradvāreṇaiva tatrāpi dehasya vikāravikāritvaṃ । yatra ca dehapuṣṭau rasāyanādeḥ prajñāderviśeṣaḥ । tatra dehasya sukhasparśarūpasyotpatteravyākule manasi yathābhūtasaṃskāraprabodhātkasyacit kvacitprajñāviśeṣaḥ । anyathā sarvasya sarvaṃtra prajñāsamānatāprasaṅgaḥ ।

<h2 id='083,xii'>083,xii <small><small>(<a href='docExplore?doc_id=PVA_083,xii'>PVA_083,xii</a>)</small></small></h2>

	yathā kṣudupaghāte na vyādhyā vyākulatodayaḥ ।
	tannivṛttau yathābhyastavyākhyaivāsya pravartate ॥ 490 ॥ (PVA)
	rasāyanasya sāmyātta tṛpteśca na bhavedapi ।
	yathābhyastānusandhānaṃ sarvavyākhyādayosatvataḥ ॥ 491 ॥ (PVA)
	tena janmāntarābhyastaṃ yena śāstraṃ yadeva hi ।
	prajñāprabodhastatraiva śāstre tasyeti nirṇṇayaḥ ॥ 492 ॥ (PVA)
	sarvābhyāsastu yasyāsti tasya prajñāviśeṣataḥ ।
	anyathā sarvavedī syādrasāyanavidhānataḥ ॥ 493 ॥ (PVA)
	adhyakṣasmaraṇe muktvā na buddhiraparā kvacit ।
	prajñāmedhādibhedo 'pi smṛtereva prabodhataḥ ॥ 494 ॥ (PVA)
	yathābhūtasmṛtiḥ prajñādau〈 〉prajñantadviparyayaḥ ।
	medhāpi smṛtirevaiṣa tatra bhedaḥ pradarśyate ॥ 495 ॥ (PVA)
	atyantavismṛto yorthaḥ pūrvasaṃskāramātrataḥ ।
	tathaivābhyudyate yena sa prājña iti kīrtyate ॥ 496 ॥ (PVA)
	smaraṇānugamenaiva yena saṃpratipadyate ।
	sa medhāvīti kathitaḥ prajñānābhyāsavarjanāt ॥ 497 ॥ (PVA)

<h2 id='083,xx'>083,xx <small><small>(<a href='docExplore?doc_id=PVA_083,xx_084,iii'>PVA_083,xx_084,iii</a>)</small></small></h2>

tathā 〈।〉

<h2 id='083,xxi'>083,xxi <small><small></small></small></h2>

	pṛthak pṛthag gṛhītānāṃ medhā proktā tathā smṛtiḥ ।
	anyonyayojane tu syāt prajñā saiva viśeṣataḥ ॥ 498 ॥ (PVA)
<084>
	na cānabhyāsataḥ kācidyojanā nāma dṛśyate ।
	tajjātīyārthatastena prāgabhyāsonumīyate ॥ 499 ॥ (PVA)

<h2 id='084,ii'>084,ii <small><small></small></small></h2>

nanu rāgo 'pi buddhiviśeṣa eva । na buddheranyonyattve prajñāderapyanyattvaprasaṅgaḥ । rāgādayaśca dehasya puṣṭyādejaryānte । tato buddhirapi dehāditi prāptamanyathā tadanuvidhānābhāvaḥ । naitadasti ।

<h2 id='084,iii'>084,iii <small><small></small></small></h2>

	rāgādibṛddhiḥ puṣṭyādeḥ kadācitsukhaduḥkhajā ।
	tayostu dhātusāmyāderantararthasya sannidheḥ ॥ 76 ॥

<h2 id='084,iv'>084,iv <small><small>(<a href='docExplore?doc_id=PVA_084,iv^1'>PVA_084,iv^1</a>)  (<a href='docExplore?doc_id=PVA_084,iv^2'>PVA_084,iv^2</a>)</small></small></h2>

rāgādibuddhiryā puṣṭyādeḥ sā na sarvaṃdāpi tu kadācideva yadābhyāsajo'yoniśomanaskārasammukhībhāvaḥ । yasya tu punaraśubhāvāsanāsamāgamastasya sa eva pratyuta rāgastanūbhavati । yāpi rāgādibṛddhiḥ sukhaduḥkhajā sukhitāyāṃ vedanāyāṃ rāgonuśete duḥkhitāyāṃ dveṣa iti । sukhitasya sa eva pūrvako'yoniśomanaskāraprabodha iti । duḥkhitāyāntu dveṣaḥ kathamiti cet । duḥkhitasya sakalamevāsahyamatastatparityāgātmako dveṣa eva । na cātra niyamaḥ । duḥkhite 'pi manasi pratisaṃkhyānavataḥ svaduḥkhānumānāt kṛpaiva । rāgo 'pi bhavatyeva tatpratīkārahetau । tayoreva tarhi sukhaduḥkhayorbuddhisvabhāvayoryathā dehādutpatti rbuddherapi tathaiveti prakṛtavirodhaḥ । naitadasti । antararthasya dhātusāmyalakṣaṇasya sannidherviṣayadvāreṇaiva sukhamutpadyate nāśrayadvāreṇa । nāśrayabhūto dehaḥ sukhaduḥkhe janayati । apitu viṣayabhūtaḥ । viṣayasya ca sukhādihetutvena deha āśrayastayoḥ । viṣayasya bāhyasyāntarasya ca samānatvāt । tato bāhyasyāpyāśrayatvaprasaṅgo na ceṣyate । yathāhi āntaro 'pi dhātusāmyādirarthaṃviśeṣo nālambyate priyadarśanādinā tadā tadāśrayatvameva sukhaduḥkhayoḥ । na ca viṣaya āśrayo na ca tannivṛtyā nivṛttiḥ । yathāntaraviṣaye sukhambhavati । tatparityajya bahirviṣayasañcāravat tathā śarīrāntare 'pi paralokādau ।

<h2 id='084,v'>084,v <small><small>(<a href='docExplore?doc_id=PVA_084,v_084,vi'>PVA_084,v_084,vi</a>)</small></small></h2>

	etena sannipātādeḥ smṛtibhraṃśādayo gatāḥ ।
	vikārayati dhīrevābhyantararthaviśeṣajā ॥ 77 ॥

<h2 id='084,vi'>084,vi <small><small></small></small></h2>

tatrāpi rasāyanāderantararthasannidhau sukhādibuddhirutpattimitī । tataḥ smṛtibhraṃśādayaḥ । na tu dehavikāro yaḥ sannipātakṛtaḥ । tata āśrayabhūtāt yathā'nālambyamānādapi cakṣurādestadvijñānamupajāyate । tadvikāreṇa ca vikāraḥ । na tathā rasāyanādivikṛtadehādavijñāyamānasya kāraṇatve sarvakāraṇatvaprasaṅgaḥ । cakṣurādīnāṃ tvanvayavyatirekābhyāṃ tadvikāravikārāccāśrayabhāvaḥ । naivaṃ dehasya । tadabhāve 'pi bāhyasannidhāne 'pi sukhādibhāvāt । smṛtibhraṃśo hi bāhyarākṣasādirūpadarśane 'pi bhāvī ।

<h2 id='084,vii'>084,vii <small><small>(<a href='docExplore?doc_id=PVA_084,vii_084,ix'>PVA_084,vii_084,ix</a>)</small></small></h2>

etadeva darśayati ।

<h2 id='084,viii'>084,viii <small><small></small></small></h2>

	śārdṛlaśoṇitādīnāṃ santānātiśaye kvacit ।
	mohādayaḥ sambhavanti śravaṇekṣaṇato yathā ॥ 78 ॥

<h2 id='084,ix'>084,ix <small><small></small></small></h2>

śārdūla iti śravaṇādapi kasyacinmohonyo vā bhavati bhāvaḥ । tathā śoṇitadarśanāt । na cāsāvāśrayastannivṛttau vā nivṛttirbuddheḥ । evamāntarasyārthasyālambanasya sannidherutpādātsannipātādyavasthāyāṃ smṛtibhraṃśādibhāva iti na dehāśrayā buddhiḥ । ālambanameva dehaḥ sukhādīnāṃ । tataste 'pi tannivṛtyā na nivarttaṃnte । ālambanāntare bhāvāt ।

<085>

<h2 id='085,i'>085,i <small><small>(<a href='docExplore?doc_id=PVA_085,i_085,iv'>PVA_085,i_085,iv</a>)</small></small></h2>

	tasmāt svasyaiva saṃskāraṃ niyamenānuvartate ।
	tannāntarīyakaṃ cittamataścittasamāśritaṃ ॥ 76 ॥

<h2 id='085,ii'>085,ii <small><small></small></small></h2>

cittasyaiva saṃskāraṃ niyamenānuvartate cittaṃ na śarīrasya । śarīrasyāśrayatvādṛṣṭeḥ । anyacetaskasya tu nānyatra cittamudetīti cittamevāśritaṃ cittaṃ । tathā hi ।

<h2 id='085,iii'>085,iii <small><small></small></small></h2>

	saṃskārasya balīyastvād vyākṣepasya nivartanaṃ ।
	vyākṣepasya balīyastve saṃskāraḥ syātparāṅmukhaḥ ॥ 500 ॥ (PVA)

<h2 id='085,iv'>085,iv <small><small></small></small></h2>

yadā balīyānatyantaṃ bhavati saṃskārastadā vyākṣepe 'pi na vyākulatā cetaso yadā tu balīyān bhavati vyākulabhāvastadā vidyamāno 'pi saṃskāro na svakāryamanurūpaṃ samvedanaṃ janayati । tasmātpūrvavijñānanāntarīyakameva cittamataścittanivṛttāveva cittasya nivṛttiriti yuktaṃ ।

<h2 id='085,v'>085,v <small><small>(<a href='docExplore?doc_id=PVA_085,v'>PVA_085,v</a>)</small></small></h2>

nanvindriyādutpattimadvijñānaṃ । tato 'pi manovijñānaṃ । ataḥ pāraṃparyeṇa manovijñānaṃ dehādeva bhavatīti kathamanāśrayo dehaḥ । nahi pāraṃparyeṇāpi kāraṇaṃ dhūmāntarajanitasya dhūmasyāgniranivartakaḥ । na cāparāparāgnerasau na bhavatyapūrvaḥ । evaṃ vijñānamapi dehādutpadyamānaṃ dhūmavaducchedadharmmakaṃ syāt । na । indriyajñānamantareṇāpi manovijñānamanādivāsanāta iti pratipādanāt ।

<h2 id='085,vi'>085,vi <small><small>(<a href='docExplore?doc_id=PVA_085,vi_085,vii'>PVA_085,vi_085,vii</a>)</small></small></h2>

	dhūmaścāgneryathābhūto na dhūmādapi tadvidhaḥ ।
	abhyāsāttu manoryādṛk tādṛgevādisambhavaṃ ॥ 501 ॥ (PVA)

<h2 id='085,vii'>085,vii <small><small></small></small></h2>

dhūmasya hi vahnijanyasya dhūmajanyasya ca naikalakṣaṇatvaṃ । prajñādīnāntu buddhi〈vi〉śeṣāṇāmabhyāsānantaraṃ prāk samānameva rūpamātmagrahādīnāṃ ca sarvavyāpināntato na dhūmādirdṛṣṭa ntaḥ । dhūmasya cāgniviśeṣādeva prabandhaḥ kiñcitkālasthāyī । prajñādayastu prajñādiviśeṣādeva pūrvakānna dehakṛtā sthitisteṣāṃ । api ca ।

<h2 id='085,viii'>085,viii <small><small>(<a href='docExplore?doc_id=PVA_085,viii_085,ix'>PVA_085,viii_085,ix</a>)</small></small></h2>

	vijñānamindriyādeva yadi jāyeta kasyacit ।
	pūrvavijñānarahitād dhūmadṛṣṭāntasambhavaḥ ॥ 502 ॥ (PVA)

<h2 id='085,ix'>085,ix <small><small></small></small></h2>

indriyādapi vijñānaṃ jāyamānaṃ na pūrvasaṃskāra nirapekṣāt । pūrvavijñānavyākulatve satyapi viṣayendriyasannidhāne'nutpatteḥ । tataḥ pūrvavijñānasahakāriṇa eva indriyādutpattirna kevalāt । utpannameva tadindriyavijñānaṃ । tattu niścayābhāvādanutpannamiti vyavahriyate ।

<h2 id='085,x'>085,x <small><small>(<a href='docExplore?doc_id=PVA_085,x_085,xii'>PVA_085,x_085,xii</a>)</small></small></h2>

tadasat ।

<h2 id='085,xi'>085,xi <small><small></small></small></h2>

	utpannamapi vijñānaṃ yadi nāstīti mīyate ।
	niścayābhāvataḥ sarvo'bhāvastasyeti gamyatāṃ ॥ 503 ॥ (PVA)

<h2 id='085,xii'>085,xii <small><small></small></small></h2>

yadi niścayābhāvādabhāvapratyayo na saṃvedanābhāvānna tarhi samvedanābhāvo nāma kvacidasti । tarvatra niścayābhāvasya hetutvāt । atha tatra samvedanakāraṇamasti । tataḥ samvedanaṃ samarthakāraṇasadbhāvādanumīyate । niścayasyāpi tarhi samvedanaṃ kāraṇamastīti tasyāpi bhāvo'numīyatāṃ । atha vyākulatayā tadupahataṃ । samvedanasyāpi kāraṇaṃ kimevaṃ neṣyate ।

<h2 id='085,xiii'>085,xiii <small><small>(<a href='docExplore?doc_id=PVA_085,xiii'>PVA_085,xiii</a>)</small></small></h2>

athānupahatasyendriyasya viṣayasya cāvyavahitasya kathaṃ na vijñānajanakatvaṃ । pūrvavijñānasya janakatvasyā bhāvāt । pūrvavijñānasahitasyaivendriyasya janakatvāt 〈।〉 kuta etaditi cet । sukhādīndriyavijñānato yataḥ । pratipādayiṣyate paścādetaccāvasarāgataṃ । atha sukhaduḥkhatadanubhayavijñānamaindriyakameva pūrvābhyāsabalādutpattimaditi paścāt pratipādayiṣyate । tenendriyaṃ <086> pūrvaṃsaṃskārasāpekṣamevotpādayatīndriyavijñānaṃ । tato nādyamapi samvedanamindriyādutpattimat । tasmātsakalaṃ cittaṃ cittanāntarīyakameveti sthitaṃ । kiñca ।

<h2 id='086,i'>086,i <small><small>(<a href='docExplore?doc_id=PVA_086,i_086,iii'>PVA_086,i_086,iii</a>)</small></small></h2>

	bhāvanābalataḥ sarvamindriyajñānamāgataṃ ।
	indriyajñānarūpatvātsvapnavijñānarūpavat ॥ 504 ॥ (PVA)

<h2 id='086,ii'>086,ii <small><small></small></small></h2>

yadīndriyaṃ kāraṇamindriyābhāve purovarttispaṣṭākāratāvadvijñānaṃ na bhavet । bhavati ca tasmāttadabhāve 'pi bhāvānna tatkāraṇamiti । atha bhrāntaṃ tadabhrāntaṃ tvindriyādevotpadyate naitadasti ।

<h2 id='086,iii'>086,iii <small><small></small></small></h2>

	vinaiva sakalaṃ jñānamindriyādupajāyate ।
	arthasya bhāvābhāvābhyāṃ bhrāntābhrāntavyavasthitiḥ ॥ 505 ॥ (PVA)

<h2 id='086,iv'>086,iv <small><small>(<a href='docExplore?doc_id=PVA_086,iv'>PVA_086,iv</a>)</small></small></h2>

tadākāraṃ hi sakalamindriyaṃ vijñānamantareṇaiva svapnavijñānavat । atha yadindriyamantareṇa tad bhrāntamanyadanyatheti viśeṣaḥ । tadasat । tadākāratā hi tāvatsvarūpaṃ vijñānasya sācendriyamantaraṇaivopalabhyate । tadā tasyāstatkāraṇanna bhavati । samvādastu punararthasya bhāvādbhavatītyarthakṛta eva sa nendriyakṛtaḥ । na cānyakāryenyasya sāmarthyaṃ ।

<h2 id='086,v'>086,v <small><small>(<a href='docExplore?doc_id=PVA_086,v_086,ix'>PVA_086,v_086,ix</a>)</small></small></h2>

atha svapne 'pyastyevendriyaṃ tena purovarttispaṣṭākāratā tatrāpīndriyakṛtaiva tena na vyabhicāraḥ । tadapi na yuktimat । yasmād 〈।〉

<h2 id='086,vi'>086,vi <small><small></small></small></h2>

	abhyāsādindriyaṃ jāgradindriyatvāttadanyavat ।
	kāryasvabhāvābhedehi kāraṇānāmabhinnatā ॥ 506 ॥ (PVA)

<h2 id='086,vii'>086,vii <small><small></small></small></h2>

kāryāviśeṣeṇa kāraṇāviśeṣonumīyate ।

<h2 id='086,viii'>086,viii <small><small></small></small></h2>

na ca svapnāvathāyāmanyatra cendriyasya viśeṣaḥ । tenendriyameva sajātīyābhyāsamantareṇa na bhavatīti nādyaṃ vijñānamindriyādevotpattimaditi pūrvakameva vijñānaṃ vijñāna syāśrayaḥ ।

<h2 id='086,ix'>086,ix <small><small></small></small></h2>

athāpi syādbhavatu cittaṃ cittasyāśrayastathāpi neṣṭasiddhiḥ । apāralaukikacittāśrayatve siddhasādhanaṃ mātāpitṛcittā''śrayatvasyeṣṭeḥ । pāralaukikacittāśrayaṇe'naikāntikatā । mātāpitṛsvabhāvasyāpyanuvartanāt ।

<h2 id='086,x'>086,x <small><small>(<a href='docExplore?doc_id=PVA_086,x_087,i'>PVA_086,x_087,i</a>)</small></small></h2>

atrocyate । "tasmādyasyaiva saṃskāra" mityādi । na mātāpitṛsvabhāvānuvartanaṃ niyamena । tadavikāre 'pi vikāradarśanāt । vikāre 'pi cāvikāradṛṣṭeḥ । yadi ca tasya saṃskāro bhavet pāṇḍityādayo 'pi syuḥ । yathā vaṭavṛkṣādisvabhāvādvaṭa vṛkṣasvabhāvatā tatprasavasya । atha yathā piturmāturvā saṃskārādhāyipāṭhakādi sahakāriṇī tatsvabhāvatā tathāpatyasyāpi syāt । tanna saṃskāre 'pi kadācidabhāvāt । itarathāpi bhāvāt । svasantānavarttipūrvakavijñānasaṃskārānuvartanasya 〈dṛṣṭatvātsantā nāntarānuvartanasya〉 cādṛṣṭerupādhyāyasaṃskārānuvartanamupalabhyata iti cet । na 〈।〉 svasantānapūrvavijñānasyaivābhiruciviśeṣāttadabhāvenyatrādṛṣṭerasāvapi svasantānādeva pāraṃparyādutpannaḥ । abhirucisahāyādutpattiriti cet । astu tathāpi svasamvedanaṃ vinā na parasaṃskārānuvartaṃnaṃ tena । 〈।〉

<h2 id='086,xi'>086,xi <small><small></small></small></h2>

	paralokaṃ vinā na syāt saṃskārānuvartanaṃ ।
	pitṛsvabhāvānugamo'virodhī paralokinaḥ ॥ 507 ॥ (PVA)

<087>

<h2 id='087,i'>087,i <small><small></small></small></h2>

syādetad 〈।〉

<h2 id='087,ii'>087,ii <small><small>(<a href='docExplore?doc_id=PVA_087,ii'>PVA_087,ii</a>)</small></small></h2>

yadi svasantānavartticittasaṃskānuvartanameva niyamataḥ । kathaṃ pitṛsvabhāvānuvartanaṃ । tatra parihāraḥ 〈।〉 sarvasya pitṛsvabhāvānuvartanaprasaṅgāt । paralokavādimate 'pi tarhi sarvasyānanuvartaṃnaprasaṅgaḥ । na । tatsvabhāvasya tena paralokebhyastatvādupādhyāyasvabhānuvartanavat । atha yathaikasmād vṛkṣādanekavṛkṣasambhavastathaikavijñānādanekavijñānasambhavaḥ । evamekasmādeva pāraṃparyeṇa sakalaṃ jagadutpannamiti prāptaṃ । uktamatra mātrādisvabhāvānuvartanaprasaṅgāt । paralokavādino 'pi tarhi sakalapūrvasvabhāvānuvartanaṃ syāt । na । vyākulatvena kasyacid bhraṣṭatvād garbhāvasthānaduḥkhena vā । kasyācittu saṃskārānuvartanamastyeva । jātismaraṇasya ca dṛṣṭeḥ । apūrvotpannasya tu na duḥkhaṃ saiva tasyāvasthā nānyeti । sa eva cedupādānakāraṇatvena janakaḥ । taccharīra iva śarīrāntare 'pi putrasambandhini smaraṇaprasaṅgaḥ । duḥkhāccedasmaraṇantadasat ।

<h2 id='087,iii'>087,iii <small><small>(<a href='docExplore?doc_id=PVA_087,iii_087,iv'>PVA_087,iii_087,iv</a>)</small></small></h2>

	tadaiva tatrotpannasya na duḥkhaṃ viṣakīṭavat ।
	paralokinastu tad duḥkhamanādyabhyāsasevanāt ॥ 508 ॥ (PVA)

<h2 id='087,iv'>087,iv <small><small></small></small></h2>

kiñca । pitrorduḥkhasamvedanaprasaṅgaḥ । yathā suptasya śarīrāntaragatasya svapnaśarīre duḥkhavedanaṃ । janyavṛkṣadāhe janayitṛvṛkṣāmlānivadasamvedanamiti cet । na । uttaravṛkṣasaṃskārasya pūrvavṛkṣebhāvāt । iha tu svapnaśrīrasya pūrvaśarīre dṛṣṭeḥ । tataḥ smaraṇameva pūrvakṛtasya syāt । saṃsvedaje ca na buddhiḥ syāt । mātrāderabhāvāt । tasmādātmagrahādibuddhirmātrādibuddhyabhāve 'pi dṛṣṭā samvedajeṣu prāṇiṣu tatastadabhāve 'pi bhāvānna mātrādibuddhirhetuḥ । tataḥ svasantānabhāvipūrvabodha janitameva manovijñānamaparañca kāyādīnāṃ cāpalaṃ ।

<h2 id='087,v'>087,v <small><small>(<a href='docExplore?doc_id=PVA_087,v_087,vi'>PVA_087,v_087,vi</a>)</small></small></h2>

nanu svasantāno mātrādiśarīrameva śarīrānvayasya dṛṣṭatvāt । tadavyatireki ca vijñānaṃ cāpalādayaśca । tatastadanvayasādhane siddhasādhanameva ।

<h2 id='087,vi'>087,vi <small><small></small></small></h2>

atha śarīrasya pitrādisambandhino bhinnatā paralokikāyasyāpi tatheti tadanvayitāpi na syāt । bālādyavasthāyāñca pitrādeḥ sa eva capalatādisvabhāva iti tatsantānatā ।

<h2 id='087,vii'>087,vii <small><small>(<a href='docExplore?doc_id=PVA_087,vii_087,viii'>PVA_087,vii_087,viii</a>)</small></small></h2>

tadapyayuktaṃ । cetasā śarīreṇa ca mātrādisvabhāvasyānuvartanasyādṛṣṭeḥ । sa tasya pitā na bhavatīti cet । na । dṛṣṭatvāt । na cābhyāsamātmīyamantareṇa tadviśeṣo dṛṣṭaḥ । tasmātsvābhyāsa evānumīyate । abhede 'pi cetaso mahābhūtavikāratve 'pi pūrvaparalokamahābhūtānumānameva । na cābhedo yuktaḥ । yasmād 〈।〉

<h2 id='087,viii'>087,viii <small><small></small></small></h2>

	yathā śrutādi-saṃskāraḥ kṛtaścetasi cetasi ।
	kālena vyajyate'bhedātsyād dehe 'pi tato guṇaḥ ॥ 80 ॥

<h2 id='087,ix'>087,ix <small><small>(<a href='docExplore?doc_id=PVA_087,ix'>PVA_087,ix</a>)</small></small></h2>

śubhādi saṃskāro hi svasamviditābhyāsapūrvako nābhivyaktaḥ svāpāvasthāyāṃ kāle prabodhāvasthayābhivyajyate । tathā dehevyabhivyaktaścetasīva pratīyate abhedataḥ । yathā dehe guṇāḥ kārśyādaya upalabhyante pareṇa ca । tathā cetoguṇasya śilpāderapyupalambhaḥ kinna bhavati । <088> nahi yadupalabhyate rūpāntarggatantadanyathā bhavati । antaḥspraṣṭavyaviśeṣarūpatvātparopalabdhirna bhavatīti cet । na । bahiḥspraṣṭavyasyāpi vraṇāderanupalambhāt । nahi vraṇena kharasparśo vāyurupalabhyonyenopalabhyate । vraṇasyaiva sā śaktiriti cet । kimupalambhakaviśeṣādupalabhyonyathopalabhyate 〈।〉 tathā sati bhrāntatvaprasaṅagaḥ । vraṇasyaiva saṃsparśaviśeṣa iti cedvāyorupalambhakatvaprasaṅgaḥ । tathā ca vraṇino vedanā na syāt । atha vāyunā parighaṭṭamānasya vraṇasya tenaivopalabhyate sasparśaḥ । anyasyāpi vraṇasparśataḥ syāt । na spṛśyamānasya pareṇa upalambha iti na yuktaṃ yataḥ ।

<h2 id='088,i'>088,i <small><small>(<a href='docExplore?doc_id=PVA_088,i_088,ii'>PVA_088,i_088,ii</a>)</small></small></h2>

	spaśyamānasya yadrūpaṃ taccetspṛṣṭaṃ na vedyate ।
	tadanyarūpavittau syāttadeva viditaṃ kathaṃ ॥ 509 ॥ (PVA)

<h2 id='088,ii'>088,ii <small><small></small></small></h2>

na khalu tasya rūpamanupahatendriyeṇāviditaṃ yuktaṃ । tathā ca svasamvedanameva । asamvedanasya tadvilakṣaṇatvāt । । svasamvedanameva duḥkhaṃ sukhamvā rāgādayaśca syuriti mahābhūtādanyadvijñānaṃ । tataḥ svamvedanasya dehena sahādhārādheyabhāvo na yuktaḥ । kathantarhi pāde me vedanā haste me vedaneti । hastavikārakāle tasyābhāvādevaṃ bhavati nānyathā । hastādivikārasahacaritatvā ttathā vyapadeśaḥ । tathāhi

<h2 id='088,iii'>088,iii <small><small>(<a href='docExplore?doc_id=PVA_088,iii_088,v'>PVA_088,iii_088,v</a>)</small></small></h2>

	svasambidrūpatā mātrānnādhārādheyatāsthitiḥ ।
	svarūpe hi nimagnasya nādhārādivikalpanaṃ ॥ 510 ॥ (PVA)

<h2 id='088,iv'>088,iv <small><small></small></small></h2>

svarūpamātravedane hi kathamādhārādheyakalpanāsambhavaḥ । dvayapratipattau hi tathā bhavet । na ca tatrāpi tathādvayapratipattau hi dvayameva taditi bhavet ।

<h2 id='088,v'>088,v <small><small></small></small></h2>

atha vāsanāniyamāttathāvikalpaḥ । sa tarhi vikalpo na mahābhūtāvyatiriktaḥ svarūpamātraparyavasānāt । vāsanābalotpannamahābhūtatve 'pi na doṣaḥ ।

<ga. punarjanmaparigrahaḥ>

<h1 id='1.1.4.3.1.3.0'>1.1.4.3.1.3.0</h1>

<h2 id='088,vi'>088,vi <small><small>(<a href='docExplore?doc_id=PVA_088,vi_088,vii'>PVA_088,vi_088,vii</a>)</small></small></h2>

tasmād dehātirāktā buddhistato na mātāpitṛjā । svasantānapūrvabhāvinyeva yadi tarhi na mahābhūtamātrādutpattiḥ prāṇino janmāntarādāgamanaṃ garbhādisthāne । tato'śucideśagamanamayuktaṃ । nahi prekṣāvānevaṃ bhavituṃ yuktaḥ । na ceśvarapreraṇamiṣyate । tatrocyate ।

<h2 id='088,vii'>088,vii <small><small></small></small></h2>

	ananyasattvaneyasya hīnasthānaparigrahaḥ ।
	ātmasnehavato duḥkhasukhatyāgāptivāñchayā ॥ 81 ॥
	duḥkhe viparyāsamatistṛṣṇā cābandhakāraṇaṃ ।
	janmino yasya te na sto na sa janmādhigacchati ॥ 82 ॥

<h2 id='088,ix'>088,ix <small><small>(<a href='docExplore?doc_id=PVA_088,ix'>PVA_088,ix</a>)</small></small></h2>

uktametadyadi prekṣāvānbhavati । svarūpasya svatogatirna prāpyasya tataḥ kenacinna kvacid grāmādau pravarttitavyaṃ ata ādiśāntatvātsaṃsāra eva na bhavet । atha grāmādigamanaṃ yathā kathañcid bhavatyaprekṣāvattayā tathā sati garbhādideśagamanamapi । ātmasnehapreryamāṇasya hi hīnamapi viparyāsādupādeyaṃ bhavati । karmmaśaktireva sā tādṛśī yenānyasattvaneyasya paratantrasyeva tathā gatiḥ । hīnasthānaparigraho 'pi sukhaduḥkhāptityāgavāñchyā śrotriyasya dāsīveśmapraveśavat ।

<089>

<h2 id='089,i'>089,i <small><small>(<a href='docExplore?doc_id=PVA_089,i'>PVA_089,i</a>)</small></small></h2>

atheśvarapreritatvaṃ kasmādasya nāsti, bhrāntasya svayameva sambhavānneśvarakalpanā sādhvī । na ceśvarapreraṇamupalabhyate । yathā ca neśvarakalpanā tathā pratipāditaṃ । ātmasneha eveśvarastasya prerakatvapratīteḥ । atha yathānyena bhṛtyādiḥ preryate tathā paraloke 'pīti cet । na 〈।〉 niyamābhāvāt । ātmatṛṣṇāvāneva preryate na sarvaḥ 〈।〉 so 'pi satṛṣṇo naivāpareṇa navītarāgādinā । tadārādhanena gatiprāpteḥ sa preraka iti cet । sarvatīrthakarāṇāmīśvaratvaprasaṅgaḥ । tasmādviparyastamatireva pravartate garbbhasthāne'nyatra vā duḥkhe 'pi sukhasaṃjñayā । tato viparyastamatitṛṣṇābhyāṃ janma yasya tu te na sto na sa janmādhigacchati । na tasyeśvaro janmadānasamarthaḥ । na hīśvaravādināmapyayamabhyupagamaḥ ।

<h2 id='089,ii'>089,ii <small><small>(<a href='docExplore?doc_id=PVA_089,ii_089,iv'>PVA_089,ii_089,iv</a>)</small></small></h2>

nanu yasyārogyasādhakaṃ karmmaṃ nāsti, tasya bhiṣagakiñcitkaraḥ । yasya tu karmmānupahatamārogyasādhakaṃ tatrāpi vyarthatā bhiṣajāmaśakyasamarthābhyāmiti prāptaṃ । nāyaṃ doṣaḥ ।

<h2 id='089,iii'>089,iii <small><small></small></small></h2>

	vyarthatā bhiṣajaḥ kvāpi na ca śaktistathaiva kiṃ ।
	īśvarasyāpi saiveṣṭā tathā cenna sa īśvaraḥ ॥ 511 ॥ (PVA)

<h2 id='089,iv'>089,iv <small><small></small></small></h2>

na khalu kaścitsaṃsārī preryate īśvareṇa kaścinnetyabhyupagama īśvaravādināmatha tadārādhanamapi gatiprāptāvupayujyate । tathā sati dāyakārādhanamapi । etacca sarvatīrthakarāṇāmapi ka īśvarānīśvarayorviśeṣaḥ । tasmādavidyātṛṣṇayoreva janmani sāmarthyaṃ neśvarasya ।

<h2 id='089,v'>089,v <small><small>(<a href='docExplore?doc_id=PVA_089,v_089,vii'>PVA_089,v_089,vii</a>)</small></small></h2>

〈antarābhavadehaḥ —〉 yadi tarhi gamanamāgamanañca janmāntarāpekṣayā tata upalabdhistayoḥ prāptā tathā ca nopalabdhirityabhāva eva tayorityāha ।

<h2 id='089,vi'>089,vi <small><small></small></small></h2>

	gatyāgatī na dṛṣṭe cedindriyāṇāmapāṭavāt ।
	adṛṣṭirmandanetrasya tanudhūmāgatiryathā ॥ 83 ॥

<h2 id='089,vii'>089,vii <small><small></small></small></h2>

yadyapi gatyāgatī na dṛṣṭe tathāpi tayornābhāvaḥ । indriyāṇāmapāṭavādadṛṣṭirna tvabhāvādeva । na hyavidyamānasyaivādarśanaṃ mandanetrasya na tanudhūmo gativiṣayastathāpyastyeva ।

<h2 id='089,viii'>089,viii <small><small>(<a href='docExplore?doc_id=PVA_089,viii_089,ix'>PVA_089,viii_089,ix</a>)</small></small></h2>

	antarābhavadeho hi svacchatvānnopalabhyate ।
	niṣkrāman praviśan vāpi nābhāvonīkṣaṇādapi ॥ 512 ॥ (PVA)

<h2 id='089,ix'>089,ix <small><small></small></small></h2>

antarābhavadeho hi svacchatayā karmmasāmarthyādutpanno yogimātragamyaḥ । svapnaśarīravannopalabhyate 〈।〉 na tāvatā tasyābhāvaḥ । mithyāsvapnaśarīramiti cennārthakriyākāritvāditi pratipādanāt । ata eva ।

<h2 id='089,x'>089,x <small><small>(<a href='docExplore?doc_id=PVA_089,x_089,xiii'>PVA_089,x_089,xiii</a>)</small></small></h2>

	tanutvānmūrtamapi tu kiñcitkvacidaśaktimat ।
	jalavatsūtavaddhemni nādṛṣṭerasadeva vā ॥ 84 ॥

<h2 id='089,xi'>089,xi <small><small></small></small></h2>

svapnaśarīravadevāśaktimad mūrtatvānmūrttamapi tu kiñcitkvacidaśaktimajjalavad ghaṭādau prabhāvat sphaṭikādau hemni sūtavat । athavā jalavat sūta vad hemni na vidyamānameva nopalabhyate । api tvadṛṣṭerasadeva vāntarābhavaśarīraṃ । tathāhi

<h2 id='089,xii'>089,xii <small><small></small></small></h2>

brīhisantānasāvarmyādavicchinnabhavodbhavaḥ parikalpitaḥ ।

<h2 id='089,xiii'>089,xiii <small><small></small></small></h2>

mṛtyūpapattibhavayorantarā bhavatīha yaḥ ।

<090>

<h2 id='090,i'>090,i <small><small>(<a href='docExplore?doc_id=PVA_090,i'>PVA_090,i</a>)</small></small></h2>

na cātra tathā । vyavahitasya kāladeśābhyāmutpatteḥ । tathā hi kaścidavicchinnaṃ kā nya ku bjā digamanaṃ grāmagamanādinopalabhate । kaścidihastha ekadaiva deśāntarasthamātmānamupalabhate svapne । tadvad gatideśe 'pīti na viśeṣaḥ । na ca svapnasyāsattyateti asyāpi sādhyasyāsattyatayā bhavitavyaṃ । na dṛṣṭāntasya sarvasāmyaṃ dṛṣṭaṃ । vāsanādāḍhryātsattyatā bhaviṣyati janmāntarasya na tu svapnasya, tadabhāvāt ।

<h2 id='090,ii'>090,ii <small><small>(<a href='docExplore?doc_id=PVA_090,ii_090,iii'>PVA_090,ii_090,iii</a>)</small></small></h2>

	pratibhāsāntaraprāpteḥsvapnasyāsattyatā yadi ।
	janmāntarasyāpi tato'sattyateti mataṃ nanu ॥ 513 ॥ (PVA)

<h2 id='090,iii'>090,iii <small><small></small></small></h2>

yadi pratibhāsāntaraṃ jāgratpratyayalakṣaṇaṃ bhavatīti svapnasyāsattyatā jāgratpratyayasyāpi sattyatāviparyayaḥ । svapnapratyayasya pratibhāsāntaralakṣaṇasya bhāvāt । nahi viparyayatve viśeṣaḥ । atha svapne ghaṭādikamakasmādevopalabhyate । tatkāraṇamantareṇaiva । tato viśeṣa iti cet ।

<h2 id='090,iv'>090,iv <small><small>(<a href='docExplore?doc_id=PVA_090,iv_090,vi'>PVA_090,iv_090,vi</a>)</small></small></h2>

	akasmādupalabhyante jāgratāpi ghaṭādayaḥ ।
	sāmagrīsambha ve dṛṣṭāḥ svapne 'pi śakaṭādayaḥ ॥ 514 ॥ (PVA)

<h2 id='090,v'>090,v <small><small></small></small></h2>

jāgradavasthāyāmapi yoginirmmitā parvatādayo'kasmādevopalabdhigocarāḥ । vidyamānā eva te prāgupalabhyanta iti ced bhramaṇaviśeṣa eva ca sāmagrī tatreti 〈।〉 tadasattyaṃ ।

<h2 id='090,vi'>090,vi <small><small></small></small></h2>

	svapne 'pi vidyamānatvaṃ prākkena vinivāryate ।
	anyasyānupalabdhyā cet parvatādiṣu sā samā ॥ 515 ॥ (PVA)

<h2 id='090,vii'>090,vii <small><small>(<a href='docExplore?doc_id=PVA_090,vii'>PVA_090,vii</a>)</small></small></h2>

yadi vidyamānā eva prākparvatādayaḥ kvacidupalabhyante jāgratā । svapnavyavasthitenāpi tatheti kinnābhyupagamyate । anyena jāgratā teṣāmanupalabdheravidyamānateti cet । jāgradupalabdhānāmapi svapnagatenāpyanupalambhaḥ । yathā ca bhramaṇasāmagrītasteṣāmupalambhastathāvasthāntarasya svapnasya sambhavādakasmād ghaṭādīnāṃ । kathañca jāgradavastheti matiḥ jāgratpratyayasyotpattiriti cet ।

<h2 id='090,viii'>090,viii <small><small>(<a href='docExplore?doc_id=PVA_090,viii_090,ix'>PVA_090,viii_090,ix</a>)</small></small></h2>

	nanu svapne 'pi kinnāsti prabuddhatvamatiḥkvacit ।
	unmeṣādikriyāḥ sarvāstatrāpīti samānatā ॥ 516 ॥ (PVA)

<h2 id='090,ix'>090,ix <small><small></small></small></h2>

tathāhi jāgarmi prabuddhohamiti svapnapi vidyate pratyayaḥ । gamanādayaśca । tataḥ kathaṃ so 'pi svapnaḥ । asattyatvāditi cet । jāgradabhimatāvasthāyāmapi tathātvaprasaṅgaḥ । parasparānupalambho dvayorapi samāna iti ।

<h2 id='090,x'>090,x <small><small>(<a href='docExplore?doc_id=PVA_090,x_090,xi'>PVA_090,x_090,xi</a>)</small></small></h2>

athāsattyametaditi pratīteḥ svapnasyāsattyatā । jāgratpratyayasyāpi tatsamānatvādasattyatāstu । nahi tatpratyayādeva tattvaṃ । tallakṣaṇenāpi tattvasya bhāvāt । api ca । asattyamityapi pratyayaḥ kimālambate ।

<h2 id='090,xi'>090,xi <small><small></small></small></h2>

	sattyādanyo'thavā sattyonāyametanniṣedhanaṃ ।
	tadrūpasyopalabdhatvāt dvayamapyatidurghaṭaṃ ॥ 517 ॥ (PVA)

<h2 id='090,xii'>090,xii <small><small>(<a href='docExplore?doc_id=PVA_090,xii'>PVA_090,xii</a>)</small></small></h2>

na khalu tadrūpatayopalabhyamāna eva tatonya iti yuktaḥ । nāpi sa na bhavatīti । tadanyatā hi tadanyarūpatayaivānyathā so 'pi tadanyo bhavet । na copalabhyamāna eva nāsti sarvasya tathātvaprasaṅgāt । athāyamutpadyate pratyayaḥ । utpadyatāmasyālambanaṃ nāstīti vyarthatayaiva nāsmāt padārthavyavasthitiḥ ।

<h2 id='090,xiii'>090,xiii <small><small>(<a href='docExplore?doc_id=PVA_090,xiii_091,ii'>PVA_090,xiii_091,ii</a>)</small></small></h2>

nanu nāstyeva svapnopalabdhau ghaṭādiriti dṛḍho'visamvādī cāyaṃ pratyayastatkathaṃ vyarthatāsya । tathāhi ।

<h2 id='090,xiv'>090,xiv <small><small></small></small></h2>

	snānamātraprabuddhasya jhaṭityasnānabhāsanaṃ ।
	tatastathaiva samvādādavisamvāditā mateḥ ॥ 518 ॥ (PVA)

<091>

<h2 id='091,i'>091,i <small><small></small></small></h2>

tadasat । yataḥ ।

<h2 id='091,ii'>091,ii <small><small></small></small></h2>

	rāgāvasthā jhaṭityeva svapnadṛṣṭo nivartate ।
	na ca tatra visamvādaḥ punaḥ svapnesya vedanāt ॥ 519 ॥ (PVA)
	svapnetaravyavastheyaṃ na cādyāpi prasidhyati ।
	sādhyādeva visamvādātsiddhāvanyonyasaṃśrayaḥ ॥ 520 ॥ (PVA)

<h2 id='091,iv'>091,iv <small><small>(<a href='docExplore?doc_id=PVA_091,iv_091,vii'>PVA_091,iv_091,vii</a>)</small></small></h2>

kiñca ।

<h2 id='091,v'>091,v <small><small></small></small></h2>

	nāstyetaditi nānyena pratyayena pratīyate ।
	pratītimātramevaitadasādhāraṇalakṣaṇaṃ ॥ 521 ॥ (PVA)

<h2 id='091,vi'>091,vi <small><small></small></small></h2>

evambhūtānādivāsanāsambhavādete pratyayā vyavahāriṇāmupajāyante kena viśeṣeṇa tadavyavahitena jāgradātmābhimāninopalambhābhāvena । jāgradabhimāno 'pi vāsanābalādeva patitaśarīratyāgataḥ idamapi vyavahāramātrakaṃ na paramārthataḥ । jāgratā nāma svapne 'pi tathā pratyayāt । atha svapnagatānāṃ jāgradupalambheṣu nāstīti na pratyayastadetad bandhatvaṃ ।

<h2 id='091,vii'>091,vii <small><small></small></small></h2>

	anuṣṭhānena nāstitvaṃ taireṣāṃ pratipāditaṃ ।
	gamanāderavighnasya teṣāṃ teṣvasti sambhavaḥ ॥ 522 ॥ (PVA)

<h2 id='091,viii'>091,viii <small><small>(<a href='docExplore?doc_id=PVA_091,viii'>PVA_091,viii</a>)</small></small></h2>

gamanāderavighnasya sambhavādeva kriyayaiva nāstitvaṃ pratipannameva mukhyaṃ kimapareṇa vikalpa pratipādyena । vikalpo hi sattye 'pyasattyatāṃ pratipādayati । anyathā parasparavirodhīti vikalpo na bhavet । tasmājjhaṭiti vidyaṭanādasattyatābhimānaḥ svapnadṛṣṭeṣu jāgradavasthānubandhābhāvācca । na ca tāvatā tadapyasattyatā । tasmātsvapnaviṣaye gatyāgatī na dṛṣṭe anyena tathāpi te eva ityanaikāntikatā tadadarśanasya । tasmānna gatyāgatyorabhāvo'thavā bhāva eveti pratipāditaṃ ।

<h1 id='1.1.4.3.1.3.1'>1.1.4.3.1.3.1</h1>

<(a) avayavinirāsaḥ—>

<h2 id='091,ix'>091,ix <small><small>(<a href='docExplore?doc_id=PVA_091,ix'>PVA_091,ix</a>)</small></small></h2>

api ca । yadi śarīrādabhinnaṃ samvedanaṃ śarīrañca paramāṇusaṃghātamātraṃ tadā pratyekaṃ sakalaparamāṇusaṃvedanaprasaṅagaḥ । athāvayavī sthūla eka eva tathopalabhyate । tathāpi paramāṇuṣu tasya sthānāt paramāṇusaṃsparśāt paramāṇūpalambhaḥ । atha tebhya utpadyate samvedanaṃ na tu teṣu vyavasthitaṃ । tathā sati tebhya iti kuto gatiḥ । na svasamvedanaṃ parasamvedanaṃ । atha parasamvedanameva na svasamvedanaṃ kathantarhi sukhaṃ samvedyate । parabhūtasyaiva tasya vedanāt tadasat ।

<h2 id='091,x'>091,x <small><small>(<a href='docExplore?doc_id=PVA_091,x_091,xii'>PVA_091,x_091,xii</a>)</small></small></h2>

	parabhūtasya vittiścetkimanyadvedanaṃ bhavet ।
	tadeva vedanaṃ yatra vedaneti vyavasthitiḥ ॥ 523 ॥ (PVA)

<h2 id='091,xi'>091,xi <small><small></small></small></h2>

sukhādinīlādinoḥ<?> parabhūtayoreva vedene kimanyadasti yad vedakaṃ । śarīrameveti na cet ।

<h2 id='091,xii'>091,xii <small><small></small></small></h2>

	sukhādi nīlādi vinā śarīramapi kiṃ mataṃ ।
	upalabhyatayā tasya nopalambhakatā yataḥ ॥ 524 ॥ (PVA)
	cakṣurādestathātvaṃ cet kharaśṛṅgaṃ tathā na kiṃ ।
	śaktirūpantaditi cedagatau sā kathaṃ tathā ॥ 525 ॥ (PVA)

<h2 id='091,xiv'>091,xiv <small><small>(<a href='docExplore?doc_id=PVA_091,xiv_091,xv'>PVA_091,xiv_091,xv</a>)</small></small></h2>

na khalu cakṣurādayonupalabhyamānāḥ kharaśṛṅgavadupalambhakaḥ । śaktirūpāścakṣurādayastato nābhāvarūpāḥ । śaktirapyanupalabhyamānāstīti kutaḥ । kāryadvāreṇa tasyā upalabdhiriti cet । kiṅkāryanteṣāṃ । sukhādirūpā hyupalabdhiḥ ।

<h2 id='091,xv'>091,xv <small><small></small></small></h2>

nanu sāpi śaktitvānnopalabhyata eva । pāriśeṣyād rūpādaya eva te । te ca na vijñānaśakteḥ kāryāścakṣurādikāryatve pūrvamabhāvaprasaṅgaḥ । upalabhyāvasthā kāryamiti cet । pratiparamāṇūpalambhaprasaṅgaḥ । na ca viśeṣābhāvevasthābhedaḥ । viśeṣe svasamvedanaprasaṅgaḥ । śaktisahitotpattireva viśeṣa iti cet naitad yuktaṃ । yataḥ ।

<h2 id='091,xvi'>091,xvi <small><small>(<a href='docExplore?doc_id=PVA_091,xvi_092,i'>PVA_091,xvi_092,i</a>)</small></small></h2>

	sāhitye'numitiḥ śakteranumānācca tanmataṃ ।
	anyonyāśrayadoṣoyaṃ vinivāryaḥ kathambhavet ॥ 526 ॥ (PVA)

<092>

<h2 id='092,i'>092,i <small><small></small></small></h2>

rūpādīnāṃ hi viśeṣa upalabhyamānatā । sā cedupalabdhiśaktisahitatvaṃ kathaṃ śaktisiddhimantareṇa sahitatvasiddhiḥ । tadasiddhau kathaṃ śakteranumānaṃ । tasmādrūpādisukhādimātrakasvasamvedanameva vijñānaṃ vijñānaṃ sukhādikamiti sāmānādhikaraṇyena pratyayasyotpatteḥ ।

<h2 id='092,ii'>092,ii <small><small>(<a href='docExplore?doc_id=PVA_092,ii_092,iii'>PVA_092,ii_092,iii</a>)</small></small></h2>

	sāmānādhikaraṇyañca mukhyāmukhyaprabhedataḥ ।
	nāparaṃ puruṣo daṇḍaścetanaḥ puruṣastathā ॥ 527 ॥ (PVA)

<h2 id='092,iii'>092,iii <small><small></small></small></h2>

yadyamukhyaṃ mañcāḥ krośānti, puruṣo daṇḍa iti yathā । tadatrāprasiddhameva । rūpādiṣva- rūpavyatiriktasya vijñānasyopalambhāsambhavāt । anenaiva dṛṣṭāntenānumīyata iti cet । na anumānāsambhavāt । sāṃ khyā nāṃ cetanaḥ puruṣa iti mukhyasya sāmānādhikaraṇyasyopagamāt । tasmādyathā yasya samvedanaṃ tathaivāsāvabhyupagantavyaḥ ।

<h2 id='092,iv'>092,iv <small><small>(<a href='docExplore?doc_id=PVA_092,iv_092,v'>PVA_092,iv_092,v</a>)</small></small></h2>

	abhyāsācca tathābhūtā rūpādo vedanasthitiḥ ।
	aparāpararūpādisaṃkrāntatvena vidyate ॥ 528 ॥ (PVA)

<h2 id='092,v'>092,v <small><small></small></small></h2>

na khalu vijñānamālambanavyatirekeṇāperaṇa miśrībhavati । tataḥ sukhādimiśrīkṛtaṃ rūpādinā miśrībhavati । rūpādinā miśrībhūtaṃ parasukhādinā miśrībhavati । abhyāsātsarvākāraliṅgaparipraheṇa sakalatadākārapratipattau kathantarhi parasukhādirūpādayastadavasthatayāvalambyante । tadasat ।

<h2 id='092,vi'>092,vi <small><small>(<a href='docExplore?doc_id=PVA_092,vi_092,viii'>PVA_092,vi_092,viii</a>)</small></small></h2>

	svarūpeṇa hi samvittau na taṭasthātaṭasthate ।
	vyavahāramātramevaitadāśrayāpekṣayā paraṃ ॥ 529 ॥ (PVA)

<h2 id='092,vii'>092,vii <small><small></small></small></h2>

rūpādisukhādīnāṃ hi na svarūpākārasamvedanamapahāyāparaḥ prakāraḥ samvedanasya । tata idaṃ taṭasthamanyathā veti kuto vibhāgaḥ । kevalaṃ śarīrāśrayāpekṣayā taṭasthamidamanyathā veti vyāvahāriko vibhāgaḥ ।

<h2 id='092,viii'>092,viii <small><small></small></small></h2>

	nanvapekṣā vinā nāsti tadrūpasya pravedanaṃ ।
	tadrūpasya ca samvitteḥ parāpekṣā na vidyate ॥ 530 ॥ (PVA)
	sattyametadata eva vibhāgaḥ pāramārthikatayā na samasti ।
	sāṃvṛtestu parameṣa vibhāgaḥ saṃvṛternahi vicārasahatvaṃ ॥ 531 ॥ (PVA)

<h2 id='092,xi'>092,xi <small><small>(<a href='docExplore?doc_id=PVA_092,xi'>PVA_092,xi</a>)</small></small></h2>

iyameva khalu saṃvṛtirucyate yeyaṃ vicāryamāṇā viśīryatenyathā paramārtha eva bhavet । tasmādyathārūpādi paraśarīrādau saṃkrāntimadvijñānaṃ tādātmyena tathā paraśukraśoṇitaśarīre 'pi । tato na śaktirnāmānyā vijñānarūpā yataḥ sakriyatā vijñānāśrayasya kevalantadevantadeva tathābhūtaṃ svasamvedanaṃ vijñānaṃ kathantarhi tādātmyena saṃkrānte vijñānātmani stambhāderacalanaṃ svaśarīrasyeva tasyāpi calanaprasaṅgaḥ । tadapyasat ।

<h2 id='092,xii'>092,xii <small><small>(<a href='docExplore?doc_id=PVA_092,xii_092,xiv'>PVA_092,xii_092,xiv</a>)</small></small></h2>

	tādātmyotpattimātreṇa calanasya na sambhavaḥ ।
	viśiṣṭasparśajñānasvarūpotpattitastu tat ॥ 532 ॥ (PVA)

<h2 id='092,xiii'>092,xiii <small><small></small></small></h2>

yadā khalu sparśavijñānaṃ prayatnavijñānasvabhāvamupajāyate tadā calanaṃ kāyāderupajāyate nānyathā । tasmādvijñānaṃ rūpādisvabhāvameva । tataḥ pratiparamāṇu vedanaprasaṅgaḥ ।

<h2 id='092,xiv'>092,xiv <small><small></small></small></h2>

bhavato 'pi kasmādevaṃ na bhavati । tadākārasyāparasya vijñānasya jāteḥ । mamāpyavayavī vijñānarūpo na paramāṇavaḥ । tadapyasat । paramāṇūnāmapi tadrūpatāprāpteḥ paramāṇavaḥ pṛthag bhūtā eveti cet । na 〈।〉 santyeva tarhīti prāptaṃ । tathāhi ।

<h2 id='092,xv'>092,xv <small><small>(<a href='docExplore?doc_id=PVA_092,xv_093,ii'>PVA_092,xv_093,ii</a>)</small></small></h2>

	śarīrasya svabhāvena paramāṇuvyavasthitiḥ ।
	paramāṇusvabhāvena śarīrasya vyavasthitiḥ ॥ 533 ॥ (PVA)

<093>

<h2 id='093,i'>093,i <small><small></small></small></h2>

atha na vijñānasvabhāvāḥ śarīraparamāṇavaḥ tathā sati na śarīrasvabhāvāḥ paramāṇavaḥ । asaṃvedyatve ca na viṣayasvabhāvā iti na sattvaṃ paramāṇūnāṃ । tataḥ kevalo vayavī । tasya ca

<h2 id='093,ii'>093,ii <small><small></small></small></h2>

	pāṇyādikampe sarvasya kampaprāptervirodhinaḥ ।
	ekatra karmmaṇo'yogātsyātpṛthaksiddhiranyathā ॥ 85 ॥
	ekasya cāvṛtau sarvasyāvṛttiḥ syādanāvṛtau ।
	dṛśyeta rakte caikasmin rāgo'raktasya vā gatiḥ ॥ 86 ॥

<h2 id='093,iv'>093,iv <small><small>(<a href='docExplore?doc_id=PVA_093,iv'>PVA_093,iv</a>)</small></small></h2>

dravyaṃ hi nāmāvayavirūpaṃ kriyāvadguṇavatsaṃyogādikāraṇaṃ samavāyikāraṇaṃ । tasya yadi kriyā nāsti tadā tatsamamavāyikāraṇatvāt sarvameva calatīti prāptaṃ । calitācalitaścitro'vayavi cet । devadattayajñadattādirūpa eka eva calitādirūpovayavīti prāptaṃ । atha dṛśyata ekatvaṃ calitācalitatvaṃ ceti ko virodhaḥ । kimidemekatvaṃ nāma । yadi pratibhāsābhedaḥ sa nāsti । athaikakāryatā sā yadi nāmaikaṃ kāryaṃ kāraṇamapyekamiti kuta āvaraṇe'vayavinaḥ sarvasyāvaraṇaṃ saṃyogāviśeṣāt । avayavasyāvaraṇevayavino na prāpnotīti sarvaṃ dṛśyeta । avayavadvāreṇāvaraṇe na kiñcid dṛśyeta sakalamvā । ekatve 'pi sarvasyāpi draṣṭumaśakyatvāditi cet । dṛṣṭādṛṣṭayoḥ kathamekatvaṃ । rāgayoge 'pyayameva prasaṅgaḥ ।

<h2 id='093,v'>093,v <small><small>(<a href='docExplore?doc_id=PVA_093,v_093,vii'>PVA_093,v_093,vii</a>)</small></small></h2>

	nāstyekasamudāyo'smādanekatve 'pi pūrvavat ।
	aviśeṣādaṇutvācca na gatiścenna sidhyati ॥ 87 ॥
	aviśeṣaḥ; viśiṣṭānāmindriyatvamatonaṇuḥ ।

<h2 id='093,vii'>093,vii <small><small></small></small></h2>

yadyanekaḥ kāyaḥ । anekatve 'pi pūrvavad doṣaḥ । pratiparamāṇu svasamvedanaprasaṅgaḥ । aviśeṣānna gatiścet । naitadasti । aviśeṣa eva na sidhyati । samvedanāvasthāyāmupalabhyatvāttato nānupalabhyamānāviśeṣaḥ । ata eva svasamvedanāvasthāyāmaṇutvamapi na vibandhakārīti sato 'pi asadaviśeṣādanaṇuḥ । tavāpi kathaṃ viśeṣopalambha iti cet । na 〈।〉 svasamvedanarūpatayā viṣayopalambho 'pi tu tadākāravijñānopalambha eva 〈।〉 viṣayopalambhaḥ kathaṃ na paramāṇvākārateti cedetaduttaratrābhidhāsyate ।

<h1 id='1.1.4.3.1.3.2'>1.1.4.3.1.3.2</h1>

<(ba) paramāṇūnāṃ āvaraṇādyabhāvo na—>

<h2 id='093,viii'>093,viii <small><small>(<a href='docExplore?doc_id=PVA_093,viii_094,iii'>PVA_093,viii_094,iii</a>)</small></small></h2>

nanu paramāṇumātrakasya kathamāvaraṇapratighātādayaḥ ।

<h2 id='093,ix'>093,ix <small><small></small></small></h2>

	etenāvaraṇādīnāmabhāvaśca nirākṛtaḥ ॥ 88 ॥
	kathaṃ vā sūtahemādimiśraṃ taptopalādi vā ।
	dṛśyaṃ; pṛthagaśaktānāmakṣādīnāṃ gatiḥ kathaṃ ॥ 89 ॥
	saṃyogāccetsamānotra prasaṅgo hemasūtayoḥ ।
	dṛśyaḥ saṃyoga iti cet kuto'dṛṣṭāśraye gatiḥ ॥ 90 ॥
	rasarūpādiyogaśca viruddha upacārataḥ ।
	iṣṭaśced buddhibhedāstu paṃktirdīrghati vā kathaṃ ॥ 91 ॥
<094>
	saṃkhyāsaṃyogakarmmāderapi tadvatsvarūpataḥ ।
	abhilāpācca bhedena rūpaṃ buddhau na bhāsate ॥ 92 ॥

<h2 id='094,ii'>094,ii <small><small></small></small></h2>

āvaraṇaṃ hi paramāṇūnāmasaṃsarggāt kathamiti na yuktaṃ । nahyavayavipratibaddhamāvaraṇaṃ kvāpyupalabdhaṃ । yena tattvābhāve paramāṇuṣu na syāttathā pratighātādiḥ । athaivamucyate ।

<h2 id='094,iii'>094,iii <small><small></small></small></h2>

	dhidratvātparamāṇūnāṃ saṃhateḥ syātpaṭādikaṃ ।
	kathamāvaraṇaṃ vā syādātapasya jalasya ca ॥ 534 ॥ (PVA)

<h2 id='094,iv'>094,iv <small><small>(<a href='docExplore?doc_id=PVA_094,iv_094,v'>PVA_094,iv_094,v</a>)</small></small></h2>

avayavisaṃyogamantareṇa paramāṇava eva kevalā avyāhataparasparāntaranupraveśāḥ kathamāvaraṇabhājaḥ । atrocyate । aśaktaiḥ saṃyogo 'pi padārthaḥ kathaṃ janyate । saṃsṛṣṭāḥ katha mavayavinaṃ janayanti । saṃsarggaśca naikadeśena tadabhāvāt । na sarvātmanāṇumātrapiṇḍaprasaṅgāt । saṃyogasya padārthāntarasya janane na cet । tameva saṃyogaṃ sāntarāḥ kathaṃ janayantīti samānaḥ prasaṅgaḥ । saṃsargaścet kiṃ saṃyogenāpareṇa । tathāvayavinā । atha sāntarā eva saṃyogamavayavinaṃ ca janayanti । tathā satyāvaraṇādikāryamapi kiṃ na janayanti ।

<h2 id='094,v'>094,v <small><small></small></small></h2>

	vināpi paramāṇūnāṃ saṃsarggāt saṃhatiḥ parā ।
	āghāte 'pi pṛthagbhāvo yasyā nava samasti saḥ ॥ 535 ॥ (PVA)

<h2 id='094,vi'>094,vi <small><small>(<a href='docExplore?doc_id=PVA_094,vi^1'>PVA_094,vi^1</a>)  (<a href='docExplore?doc_id=PVA_094,vi^2'>PVA_094,vi^2</a>)</small></small></h2>

yathā viraladeśasthitā api keśamaśakamakṣikādayaḥ ekaghanākāraṃ pratyayamupajanayanti । tathā kāryāntaramapi kinna janayanti । tatra bādhakasyopalabdhestatheti cet । atrāpyatīndriyadarśiyogipratyayo bhavati bādhako yadi yogī bhavet । yathā cācchidracaṣake na jalaścyutirupari pidhāne । tathā paramāṇusaṃhatāvapi । athavā sūtahemasaṃyogaḥ kathamavayavinaṃ vināvaraṇapratighātādisamarthaḥ । taptopalādikamvā visaraṇādikañca nāmāparaṃ kāryaṃ । tatkāraṇaviśeṣādupajāyate viśiṣṭasaṃhatilakṣaṇāt । kāryakāraṇabhāvaścācintyaḥ । tathāhi pṛthagaśaktā rūpādayo vijñānaṃ janayituṃ tathāpi saṃhatā'vasthā janayanti । saṃyogāditi cet । nanu saṃyogo 'pi kāryameva tameva kathaṃ janayanti । na ca saṃyogasya dṛśyatā adṛṣṭāśrayasya gatyabhāvāt । yadyadṛṣṭāśrayasyāpi gatiḥ । indriyārthasannikarṣāt pratyakṣaṃ jāyata iti samayaḥ । saṃnikarṣaśca saṃyoga eva tadasya saṃyogakāraṇatvātsaṃyogavibhāgeṣvakāraṇaṃ guṇa iti guṇalakṣaṇaṃ hīyate । atha saṃyuktasamavetatvād gamyate । evaṃ tarhi paramāṇusaṃyogasadbhāve paramāṇugatiḥ syāditi vyarthamavayavikalpanaṃ । sarvasaṃyogānāmvā gatiḥ syāt । tato na dūrādagrahaṇaṃ bhavet । indriyasaṃyoga eva tatra nāstīti cet । na । sthūlānāmapi na gatiḥ syāt । atha saṃyogajo 'pi saṃyoga iṣyate । saṃyogavibhāgeṣvakāraṇamiti tu samavāyikāraṇatvapratiṣedhaḥ । na । tatrehanibandhanatvātsamavāyasya । saṃyogasya ca pratīyamānatve niyameneha buddhirupajāyate । tataḥ samavāyikāraṇamapi prāptaṃ । kiñca ।

<h2 id='094,vii'>094,vii <small><small>(<a href='docExplore?doc_id=PVA_094,vii_094,viii'>PVA_094,vii_094,viii</a>)</small></small></h2>

	saṃyuktasamavāyaścedyadi grahaṇakāraṇaṃ ।
	paramāṇuṣu saṃyoge dravyasya grahaṇaṃ bhavet ॥ 536 ॥ (PVA)

<h2 id='094,viii'>094,viii <small><small></small></small></h2>

yadi saṃyuktasamavāyo 'pi grahaṇahetustadā kāryadravyasaṃyogo vyarthaḥ syātparamāṇusaṃyogenaiva kāryadravyadṛṣṭeḥ । atha kāryadravyasadbhāve paramāṇusaṃyogo na kalpyate । paramāṇusaṃyogādeva darśanaṃ ghaṭāderiti vyarthamavayavikalpanamiti sa eva doṣaḥ । athāvayavino'bhāve paramāṇusaṃyogakalpanā nānyathā । viparyaye 'pi tulyaṃ । na cāvayavisaṃyoge paramāṇusaṃyogaḥ । samānadeśakālatvena vibhāgābhāvāt । athavā pratīyamānasyāvayavino 'pi saṃyoga iti dṛśyasyāsaṃyogasyāpi saṃyogaḥ

<095>

<h2 id='095,i'>095,i <small><small>(<a href='docExplore?doc_id=PVA_095,i_095,ii'>PVA_095,i_095,ii</a>)</small></small></h2>

syāt । kiñca । dṛśyatā saṃyuktasamavāyāditi rasarūpādiyogaḥ pānakādau dṛśyamāne na syāt । na guṇasya guṇa iti । nahi tatrāvayavānāṃ tadrūpaṃ raso vā । upacāratastathā vyapadeśa iti cet । buddhibhedaḥ prasaktaḥ । yadeva hi rūpaṃ raso vāvayavānāṃ dadhyādīnāṃ tadevaikārthasamavāyādupacaryate । ma tu rūparasāntaropalambhaḥ ।

<h2 id='095,ii'>095,ii <small><small></small></small></h2>

	saṃyogināṃ hi yadrūpaṃ saṃyogasyāpi tad bhavet ।
	upacārātkutastu syāttatra rūparasāntaraṃ ॥ 537 ॥ (PVA)

<h2 id='095,iii'>095,iii <small><small>(<a href='docExplore?doc_id=PVA_095,iii_095,iv'>PVA_095,iii_095,iv</a>)</small></small></h2>

atha tāveva saṃsarggādrūparasau tathā pratibhāsete । atyantasaṃsargo hi tadekatvapratipattiheturiti rasāntaratvarūpāntaratvagatiḥ । evaṃ tarhi nāvayavināpareṇa kiñcitparamāṇupratibhāsanameva tathā sthūlādivyavahārayogi । kiñca । yadi na paramāṇūnāmeva sthūlatā pratipattistadā dīrghā paṃktiriti na syāt 〈।〉 nahi paṃktirnāma kiñcit । tathāhi ।

<h2 id='095,iv'>095,iv <small><small></small></small></h2>

	asaṃyogānna saṃyogo na dravyaṃ tata eva tat ।
	jātyāderna ca dīrghatvaṃ na jātyādi sammatā ॥ 538 ॥ (PVA)
	sanniveśaviśeṣeṇa yathā dīrghādibuddhayaḥ ।
	tatastāḥ paramāṇūnāmityuktaviṣayastathā ॥ 539 ॥ (PVA)

<h2 id='095,vi'>095,vi <small><small>(<a href='docExplore?doc_id=PVA_095,vi'>PVA_095,vi</a>)</small></small></h2>

sanniveśamātrasyaiva dīrghāditā yathā mālādau । tathā ca vivādāspadovayaviviṣayābhimata iti nāvayavī । yaccoktaṃ । saṃyogādindriyādayo janayanti dhiyamavayavinamanyamvetyādi । tatrocyate । na saṃyogādīnāṃ rūpamupalabhyate । saṃyogina eva rūpādayaḥ kevalā na tatra paraḥ saṃyoga upalabdhigocaraḥ । saṃyukta iti buddhyā gṛhyamāṇaḥ kathaṃ na tatheti cet । saṃyukta iti saṃyogina eva pratītiḥ saṃyuktaśabdasya ca nāparamatrālambanaṃ ।

<h2 id='095,vii'>095,vii <small><small>(<a href='docExplore?doc_id=PVA_095,vii_095,x'>PVA_095,vii_095,x</a>)</small></small></h2>

	pratyāsannatayotpannāstatra saṃyoginaḥ paraṃ ।
	saṃyuktapratyayālambyā na saṃyogastataḥ paraḥ ॥ 540 ॥ (PVA)
	puraḥ sthitā yathā terthāḥ kiṃ sayogastathā sthitaḥ ।
	anvayavyatirekābhyāṃ saṃyogāditi kalpanā ॥ 541 ॥ (PVA)

<h2 id='095,x'>095,x <small><small></small></small></h2>

na khalu saṃyogo paraḥ pratibhāsate saṃyogivyatiriktaḥ kevalamasaṃyuktayoḥ sāvasthā nopalabhyate । tau punarupalabhyete । tato'nvayavyatirekābhyāṃ kalpanāmātrameva etaditi nirṇṇayaḥ । pratyakṣeṇa tu tathābhūtaṃ saṃdevaṃ bhūtaṃ jātamiti pratītiḥ । tataḥ saivāsthā pṛthagbhāvena jñāpyate saṃyoga iti । ata eva 〈।〉

<h2 id='095,xi'>095,xi <small><small>(<a href='docExplore?doc_id=PVA_095,xi_095,xii^1'>PVA_095,xi_095,xii^1</a>)</small></small></h2>

	śabdajñāne vikalpena vastubhedānusāriṇā ।
	guṇādiṣviva kalpyārthe naṣṭājāteṣu vā yathā ॥ 93 ॥

<h2 id='095,xii'>095,xii <small><small>(<a href='docExplore?doc_id=PVA_095,xii^2'>PVA_095,xii^2</a>)</small></small></h2>

na śabdajñānavailakṣyaṇyamātrādeva padārthabhedo 'pi tu pratyakṣalakṣaṇajñānabhedāt । vikalpikā hi buddhiranādiranādivāsanā sāmarthyādupajāyamānā tathā tathā plavate । tato nārthatattvaṃ pratiṣṭhāṃ labhate । tatrānvayavyatirekeṇa parikalpitaṃ bhedamāśritya saṃyogādibuddhayaḥ tataḥ parikalpitasyaiva bhedo nārthatattvasya 〈।〉 vikalpitārthabhedastu tīrthāntaradarśanādapyupajāyate । tato 'pyarthatattvavyavasthāpanāyāmanavasthā । tathābhyupagamena parasparāpavādaḥ syāt । tato bhinnaḥ śabdo jñānañca vikalpite vastuni vāsanāyā anvayavyatirekābhyāṃ pravartate । kimbhūtosau vikalpaḥ । vastubhedānusārī vastunābhedo vyāvṛttiratathābhūtāt । na ca vyāvṛttā<096>danyā vyāvṛttistataḥ sa eva santānāpekṣayā avāntarabhedo bhedenaiva pratibhāti 〈।〉 kimvastubhedamantareṇa kalpanāḥ pravartante bhinnāḥ । pravartanta eva dṛṣṭametat । yathā guṇādiṣu eko guṇa ekaḥ samavāyaścaturviṃśatirgguṇāḥ । na ca tatra saṃkhyā dravyāśritatvāt saṃkhyāyā na cāśrayasaṃkhyopacāra āśrayabhede 'pyekameva sāmānyādikaṃ । naṣṭājāteṣu ca kathamekatvādikaṃ ।

<h2 id='096,ii'>096,ii <small><small>(<a href='docExplore?doc_id=PVA_096,ii_096,iv'>PVA_096,ii_096,iv</a>)</small></small></h2>

	mato yadyupacārotra sa iṣṭo yannibandhanaḥ ।
	sa eva sarvabhāveṣu hetuḥ kinneṣyate tayoḥ ॥ 94 ॥

<h2 id='096,iii'>096,iii <small><small></small></small></h2>

yadi naṣṭājāteṣūpacārādekatvādestathā vyapadeśo buddhiśca sa evopacāro'nayoḥ kasmātsarvatra nibandhanaṃ neṣyate । anādikalpanādhyāropa eva nibandhanamastu । na vastuparikalpanāvasaraḥ ।

<h2 id='096,iv'>096,iv <small><small></small></small></h2>

	upacāro na sarvatra yadi bhinnaviśeṣaṇaṃ ।
	mukhyamityeva ca kuto'bhinne bhinnārthateti cet ॥ 95 ॥
	anarthāntarahetutve 'pyaparyāyaḥ sitādiṣu ।
	saṃkhyādiyoginaḥ śabdāstatrāpyathāntaraṃ yadi ॥ 96 ॥
	guṇadravyāviśeṣaḥ syād bhinno vyāvṛttibhedataḥ ।
	syādanarthāntarārthatve 'pyakarmmādravyaśabdavat ॥ 97 ॥

<h2 id='096,vii'>096,vii <small><small>(<a href='docExplore?doc_id=PVA_096,vii_096,ix'>PVA_096,vii_096,ix</a>)</small></small></h2>

nanūpacāro hi nāma mukhyanibandhanaḥ sa kathamasati mukhye bhavet । mukhyañca bhinnaviśeṣaṇaṃ daṇḍyādivat । abhinnaviśeṣaṇatve gauṇī vyavasthitiḥ । bhavatastu punaḥ pūrvapūrvakalpanākṛtaviśeṣaṇayogādabhinnaviśeṣaṇatvena mukhyatvaṃ kvaciditi nopacārasambhavaḥ । tadasat । bhinnaviśeṣaṇaṃ mukhyamityeva ca kutaḥ । abhinnaviśeṣaṇamapi kalpanākṛtabhinnaviśeṣaṇamatyantābhyāsād rūḍhimupagataṃ mukhyameva । askhaladgatipratyayaviṣayo hi mukhyastadaparastu gauṇa iti kiṃ na paryāptaṃ । kiñca । yadi bhinnaviśeṣaṇaṃ mukhyamanyathopacaritaṃ । amukhyameva sarvamevaṃ vidhaṃ bhavatu bhinnasya viśeṣaṇasyābhāvāt । naṣṭājāteṣu tu viśeṣyamapyupacaritamiti viśeṣaḥ । yadi viśeṣaṇamapyaparaṃ nāsti viśeṣyameva tarhi sarvatra vācyamityabhinnārthatā paryāyatārūpā bhavenna sāmānyādhikaraṇyaṃ bhinnapravṛttinimittatve hi tad bhavati । tadapyavacanīyaṃ । yataḥ ।

<h2 id='096,viii'>096,viii <small><small></small></small></h2>

	bhedavṛttinimittasya tadrūpapratibhāsane ।
	sāmānādhikaraṇyasya kathaṃ śabdārthabhāvitā ॥ 542 ॥ (PVA)

<h2 id='096,ix'>096,ix <small><small></small></small></h2>

idaṃ sāmānādhikaraṇyaṃ śabdayorarthayorvā bhavet । na tāvacchabdayoḥ pratiniyatārthābhidhānāt । lakṣitalakṣaṇena sāmānādhikaraṇyamiti cet ।

<h2 id='096,x'>096,x <small><small>(<a href='docExplore?doc_id=PVA_096,x'>PVA_096,x</a>)</small></small></h2>

	ekenaiva〈hi〉samnbadhe sarva lakṣitameva tat ।
	dvitīyasya dhvanernnāsti prayoga iti nāsti tat ॥ 543 ॥ (PVA)
	samānādhāratārthānāmanenaiva nirākṛtā ।
	vidyamāno 'pi sambandhaḥ kathaṃ kasmācca mīyatāṃ ॥ 544 ॥ (PVA)
	samavāyabalādartho yadyabhedena mīyate ।
	ekasmādeva tadvodhācchabdonyo vyarthako bhavet ॥ 545 ॥ (PVA)
	apareṇa sa evārtho yadi jñāpya itīṣyate ।
	saiva paryāyatā prāptā bhavato 'pi matena kiṃ ॥ 546 ॥ (PVA)
	atha nīlārtha sambandhimātramekadhvanerggataṃ ।
	samavāyipratīto na parasyāstyapratītatā ॥ 547 ॥ (PVA)
	yathādhyakṣeṇa nīlasya gatāvutpalagamyatā ।
	tathā śabdādapi gatistasyaivānyadhvanirvṛthā ॥ 548 ॥ (PVA)
	dhvanerniyata evārtha iti nāparagamyatā ।
	viśeṣarahito nārthaḥ kaścidasti vaco vṛthā ॥ 549 ॥ (PVA)
<097>
	indranīlotpalādonāṃ nīlatvaṃ na tu kevalaṃ ।
	pratyakṣeṇa tathādṛṣṭerdhvanervṛttiḥ kimanyathā ॥ 550 ॥ (PVA)
	utpale yadi nīlatvamutpalatvavaco vṛthā ।
	anyatra yadi nīlatvaṃ vṛthotpalavacastathā ॥ 551 ॥ (PVA)

<h2 id='097,iii'>097,iii <small><small>(<a href='docExplore?doc_id=PVA_097,iii_097,iv'>PVA_097,iii_097,iv</a>)</small></small></h2>

tasmād buddhaya eva svavāsanānurodhādupajāyamānā bhedābhedasāmānādhikaraṇyādivyavahāramuparacayanti । na paryāyatāprasaṅga । tathāhi ।

<h2 id='097,iv'>097,iv <small><small></small></small></h2>

anarthāntarahetutve 'pi sitādiṣu 〈।〉 dṛśyante'paryāyā ityuktaṃ । tatrāpyarthāntaratvamiti cet । evaṃ sati guṇadravyayorna viśeṣaḥ । tathāhi । "kriyāvadguṇavatsamavāyikāraṇañca dravyaṃ ।" samavāyikāraṇatvaṃ guṇayoge bhavet । gurutvasya bhāvādadhogatiḥ pānakādīnāmiti kriyāvattvaṃ । tato guṇo 'pi saṃyogo dravyalakṣaṇayoge dravyamiti guṇadravyāviśeṣaḥ । tasmād bhinno vyāvṛttibhedaparikalpitā'bhidheyabhedād bhinnaḥ śabdaḥ pratyayaśca । tadyathā'karmmadravyamadravyaṃ karmeti na cārthāntaramatrārthaḥ । tathāpyaparyāyatvamakarmmadravyaśabdādīnāṃ । tatra vyāvṛttibheda eva nibandhanaṃ nāparaḥ pravṛttinimittabhedaḥ । kathantarhi sāmānādhikaraṇyavaiyadhikaraṇyaprabhedaḥ । gauḥ śuklo goḥ śuklatvamiti ।

<h2 id='097,v'>097,v <small><small>(<a href='docExplore?doc_id=PVA_097,v'>PVA_097,v</a>)</small></small></h2>

	vyatirekīva yaccāpi sūcyate bhāvavācibhiḥ ।
	saṃkhyāditadvataḥ śabdaistaddharmmāntarabhedakaṃ ॥ 98 ॥
	śrutistanmātrajijñāsorna vā kṣiptākhilā parā ।
	bhinnaṃ dharmmamivācaṣṭe yogo 'ṅgulyā iti kvacit ॥ 99 ॥
	yuktāṅgulīti sarveṣāmākṣepāddharmmivācinī ।
	khyātaikārthābhidhāne 'pi tathā vihitasaṃsthiti ॥ 100 ॥

<h2 id='097,viii'>097,viii <small><small>(<a href='docExplore?doc_id=PVA_097,viii'>PVA_097,viii</a>)</small></small></h2>

yathā paryyāyatā kalpitavācyabhedānneti pratipāditaṃ । tathā'bhede 'pi vācyasya vyatirekavibhaktiḥ kalpitavyatirekabhāvādyathā śilāputrakasya śarīraṃ rāhoḥ śiraḥ tathā goḥ śuklatvamiti । gauriti tadekākāraparāmarśaṃyogī sakala eva padārtha ucyate । śukla iti tu tadekadeśaḥ parāmarśāntarayogini ca vidyamānaḥ । vyatirekaścānvayavyatirekābhyāmapoddhṛtaḥ । tatastasya goḥ śuklo guṇa iti vyatirekavibhaktiḥ । yadā ca gavākārāvagraho nāsti śuklatvameva kevalamupalabhyate sambandhiviśeṣarahitaṃ । tadā praśnayati kasyedaṃ śuklatvamiti tadā pūrvadarśanādavadhṛtagosvabhāvo nirdiśati gauriti । tādātmyasambandha evāsya vivakṣitaḥ । vyatirekastu kevalasya prathamanniścayāt । yadā tu na kevalenānena bhavitavyaṃ yadi nāma viśeṣopalakṣaṇamandatā mandalocanānāṃ tathāpi śuklena gavānyena vā bhavitavyamiti praśnayatti koyaṃ śuklo gauranyo veti । tadā prativacanaṃ gauriti samānādhikaraṇatayā । tadantarbhāvanenaiva praśnabhāvāt । tadanurūpameva ca prativacanaṃ yuktamayañca tattvārtha ti iti ।

<h2 id='097,ix'>097,ix <small><small>(<a href='docExplore?doc_id=PVA_097,ix'>PVA_097,ix</a>)</small></small></h2>

	anvayavyatirekābhyāṃ vyatirekaviniścaye ।
	viśeṣalakṣaṇābhāve kutaścitkāraṇādapi ॥ 552 ॥ (PVA)
	ayaṃ śuklo guṇośvasya prativācyaṃ vipaścitāṃ ।
	praśnasya vyatirekitvāttathaivetyatra nirṇṇayaḥ ॥ 553 ॥ (PVA)
	yadātvavyatirekeṇa viśeṣāntarggame sati ।
	pramāṇavṛttamālocya praśnaḥ praśnayiturbhavet ॥ 554 ॥ (PVA)
	tadā viditatadbhāva uttaraṃ tādṛgeva saḥ ।
	dātānyaprakramasyātra naivāvasarasambhavaḥ ॥ 555 ॥ (PVA)
<098>
	pratyakṣavṛttamālocya na bhedasya viniścayaḥ ।
	tanmūlamanumānamvā bhedasyāsambhavo mataḥ ॥ 556 ॥ (PVA)
	anvayavyatirekau tu yadānādī vyavasthitau ।
	tadābhedasya sadbhāvād vyavahārastathaiva saḥ ॥ 557 ॥ (PVA)
	anādivyavahāroyamevameva jagadgataḥ ।
	vastucintātu lokasya neti bhedo na bādhyate ॥ 558 ॥ (PVA)

<h2 id='098,iv'>098,iv <small><small>(<a href='docExplore?doc_id=PVA_098,iv_098,v'>PVA_098,iv_098,v</a>)</small></small></h2>

tasyādavayavā eva nāvayavī vidyate । yadi tarhi nāvayavī rasādaya eva tadā na ghaṭasya rūpādaya iti bhavet । nahi bhavati rūpādīnāṃ rūpaṃ । nāpi ghaṭasya vā ghaṭa iti paryālocanaṃ parasyāśaṅakyāha ।

<h2 id='098,v'>098,v <small><small></small></small></h2>

	rūpādiśaktibhedānāmanākṣepeṇa vartate ।
	tatsamānaphalā'hetuvyavacchede ghaṭaśrutiḥ ॥ 101 ॥
	ato na rūpaṃ ghaṭa ityekādhikaraṇā śrutiḥ ।
	bhedaścāyamato jātisamudāyābhidhāyinoḥ ॥ 102 ॥
	rūpādayo ghaṭasyeti tatsāmānyopasarjjanāḥ ।
	tacchaktibhedoḥ khyāpyante vācyonyo 'pyanayā diśā ॥ 103 ॥

<h2 id='098,viii'>098,viii <small><small>(<a href='docExplore?doc_id=PVA_098,viii'>PVA_098,viii</a>)</small></small></h2>

rūpādīnāṃ pratiniyataśaktibhedamaṃnākṣipya teṣu samānodakadhāraṇaśaktyākṣepeṇa ghaṭaśrutiḥ pravartate । tato na rūpādayo ghaṭa iti samānādhikaraṇatā । ata eva samudāyaśaktivivakṣāyāmayaṃ samudāyaśabdaḥ । jātiśabdastu pratyekaṃ ekaphalatve yathā vanaṃ yathā vṛkṣa iti । kathantarhi rūpādayo ghaṭasyeti vyapadeśaḥ । udakāharaṇasādhāraṇakāryā rūpādipratyayajananasamarthāḥ pratyekamityarthaḥ । atha yathā vṛkṣāṇāṃ vanaṃ vṛkṣā vanaṃ । rūpādayo ghaṭā rūpādīnāṃ ghaṭa iti kasmānna bhavati । bhavatyeva yadi śāstrāntarasaṃskāro na bhavati । lokastu prāyaśastatsaṃskārānusārī tato na bhavati । yastu samyagavabodhayuktastasya bhavatyeva saṃpratyayo rūpādaya eva kecid ghaṭāḥ kāryaviśeṣasamarthāḥ । udakādyāharaṇañca kāryaṃviśeṣaḥ । sanniveśaviśeṣeṇa vā vyavasthitāḥ । yataḥ saṃniveśaviśeṣādudakadhāraṇaviśeṣaḥ । rūpaṃ ghaṭa iti tu na bhavati sāmānādhikaraṇyaṃ avayavāvayavibhedena parasparavyāptyabhāvāt ।

<h2 id='098,ix'>098,ix <small><small>(<a href='docExplore?doc_id=PVA_098,ix_098,xi'>PVA_098,ix_098,xi</a>)</small></small></h2>

nanu vṛkṣaśiṃśapātvayorapi na parasparavyāpyavyāpakabhāva iti kathaṃ samānādhikaraṇyaṃ । naitadasti yataḥ ।

<h2 id='098,x'>098,x <small><small></small></small></h2>

	vṛkṣabuddhiḥ pṛthag vyaktāvekatrāpi pravartate ।
	ghaṭabuddhistu rūpādau pratyekaṃ nānuvartate ॥ 559 ॥ (PVA)

<h2 id='098,xi'>098,xi <small><small></small></small></h2>

na khalu ghaṭabuddhiḥ pratyekaṃ rūpādau pravartate vakṣabuddhivacchiṃśapādau । na ca sa śaktibhedo ghaṭaśabdenākṣipyate । vṛddhavyavahāranirūḍheḥ śaktipratiniyamāt । vṛkṣaśabdastu viśiṣṭaśaktiyogamapyākṣiyatīti na doṣaḥ । atrāpi vyavahāranirūḍhiḥ śaktibhedo vā nibandhanamiti sarvaṃ susthaṃ ।

<h2 id='098,xii'>098,xii <small><small>(<a href='docExplore?doc_id=PVA_098,xii_099,ii'>PVA_098,xii_099,ii</a>)</small></small></h2>

nanu viṃśatiggaviḥ, gavāṃ viṃśatiriti na bhedotra kaścit ।

<h2 id='098,xiii'>098,xiii <small><small></small></small></h2>

	na hi viṃśātiśabdenāparā śaktirihocyate ।
	kevalā bāhadohādiśaktirevātra gamyate ॥ 560 ॥ (PVA)

<099>

<h2 id='099,i'>099,i <small><small></small></small></h2>

saṃhateḥ khyātiratrāsti bahutvena parisphuṭā ।

<h2 id='099,ii'>099,ii <small><small></small></small></h2>

tadāhānayā diśā anye 'pi vyapadeśā vaktavyāḥ । saṃhativiśeṣo'tra vivakṣito daśadvayarūpaḥ । na ca tena vāhadohaśaktirākṣiptā । nāpi tayā saṃhativiśeṣa iti sarvaṃ susthaṃ । athavā ।

<h2 id='099,iii'>099,iii <small><small>(<a href='docExplore?doc_id=PVA_099,iii'>PVA_099,iii</a>)</small></small></h2>

	anādivyavahāreṇa vāsanāsaṃskṛtātmānāṃ ।
	anādirvyavahāroyaṃ kalpanāśabdasambhavī ॥ 561 ॥ (PVA)
	tato na kasyaciccodyaṃ kenacit kriyate na ca ।
	evaṃbhūte 'pi śabdārthe na kiñcit kṣīyate yadi ॥ 562 ॥ (PVA)
	kimayuktimadatrekṣyaṃ yena tatparicodyate ।
	prākṛte śabdasaṃskāre dṛśyate na samañcasaṃ ॥ 563 ॥ (PVA)
	liṅgasya vacanasyārthe bhe dastatrekṣyate sphuṭaḥ ।
	na ca tatrāstyayuktatvaṃ saṃskṛte cedidaṃ bhavet ॥ 564 ॥ (PVA)
	lakṣaṇena hi saṃskāraḥ prākṛte saṃskṛte mate ।
	saṃskṛtāsaṃskṛtatvaṃ hi na pramāṇena gamyate ॥ 565 ॥ (PVA)
	vyavasthāmātramevaitadvālakrīḍāpravṛttaye ।
	yathā kathañcidevāyaṃ bāliśairvyaṃvahāribhiḥ ॥ 566 ॥ (PVA)
	śāstrīkṛto nirartho 'pi tathānyairanuvarttitaḥ ।
	bāliśaireva tenaiṣāṃ na vidmaḥ kimihocyatāṃ ॥ 537 ॥ (PVA)
	adṛṣṭārthapravādastu bhaṇḍaśāstre 'pi dṛśyate ।
	na ca saṃpratyayastatra tenaiṣāndhaparamparā ॥ 568 ॥ (PVA)

<h1 id='1.1.4.3.1.4'>1.1.4.3.1.4</h1>

<(gha) vijñānaṃ kāraṇam>

<h2 id='099,xii'>099,xii <small><small>(<a href='docExplore?doc_id=PVA_099,xii_099,xiv'>PVA_099,xii_099,xiv</a>)</small></small></h2>

yadi śarīrasya mahābhūtādutpattistadā vayavānāṃ samastānāmeva hetutvaṃ vijñānajanmani । yathāṅakure bhūmyādīnāṃ pratyekamvā yathā jvālādiṣu dāhyānāṃ tṛṇānāntatra ।

<h2 id='099,xiii'>099,xiii <small><small></small></small></h2>

	hetutve ca samastānāmekāṅgavikale 'pi na ।
	pratyekamapi sāmarthye yugapad bahusambhavaḥ ॥ 104 ॥

<h2 id='099,xiv'>099,xiv <small><small></small></small></h2>

nānekatvasya tulyatvāt prāṇāpānau niyāmakau ।

<h2 id='099,xv'>099,xv <small><small>(<a href='docExplore?doc_id=PVA_099,xv_099,xvi'>PVA_099,xv_099,xvi</a>)</small></small></h2>

yatra khalu kārye parasparasahakāritayā bahunāṃ vyāpārastatraikābhāve 'pi na kāryasambhavaḥ । tadabhāve 'pi kāryabhāve heturevāsau na bhavet ।

<h2 id='099,xvi'>099,xvi <small><small></small></small></h2>

atha parasparanirapekṣā eva janayantyavayavāstataḥ karṇanāsādicchede 'pi bhavatyeva tebhyo manovijñānaṃ । evantarhi pratyekaṃ sāmarthyamiti prāptaṃ । tato bahuvijñānasambhavaḥ । nahi pratyekaṃ samarthaṃ bahubījabhāvenānekāṅakurānudayaḥ ।

<h2 id='099,xvii'>099,xvii <small><small>(<a href='docExplore?doc_id=PVA_099,xvii_099,xx'>PVA_099,xvii_099,xx</a>)</small></small></h2>

atha prāṇāpānayorjanakatvaṃ yaḥ kaścidekovayavastasya sahakārī । na ca sahakāribhedād bhidyate kāryaṃ । aparāparakuvindābhāve 'pi na paṭādibhedaḥ ।

<h2 id='099,xviii'>099,xviii <small><small></small></small></h2>

atrocyate । prāṇāpānayorapyanekatvātsa eva prasaṅgaḥ । ekāvayavavaikalye 'pi na syād bahusambhavo vā । nahi prāṇāpānayorapyekatvaṃ śarīravadeva siddhaṃ । athaikatvameveṣyate ।

<h2 id='099,xix'>099,xix <small><small></small></small></h2>

tathāpi brūmaḥ

<h2 id='099,xx'>099,xx <small><small></small></small></h2>

	ekatve 'pi vahuvyaktistaddhetornityasannidheḥ ।
	nānekaheturiti cet nāviśeṣātkramādapi ॥ 105 ॥

<h2 id='099,xxi'>099,xxi <small><small>(<a href='docExplore?doc_id=PVA_099,xxi_100,iii'>PVA_099,xxi_100,iii</a>)</small></small></h2>

ekatve 'pi prāṇāpānādīnāmanekavyaktireva tatonekarāgādimanaḥprasaṅgaḥ । taddhetornityameva sannidhānāt । sannihite ca hetāvanutpannastaddhetuka ityayuktaṃ । athānekasya heturna bhavatyeva pratiniyamatvāt kāryakāraṇatāyāḥ । na khalu kāryakāraṇabhāvaniyamaḥ paryanuyoga<100>yogyaḥ । agnerhi dhūma eka evodayamāsādayati । na । viśeṣābhāvāt । agnerhi na tata eva svabhāvādaparāparadhūmopalabdhiḥ । atra tu punastata eva prāṇādisvarūpādaparaprabodhakapratyayānvayādaparāpararāgādicittabhāvaḥ । na ca prabodhakapratyayasyāpi niyamaḥ pūrvaṃsaṃskārabalābalasya hetutvāt । tato yadyasau praṇādistasya cetaso na hetuḥ । parato 'pi tadaviśeṣānna syāditi krameṇāpyanekahetutā na syātpūrvasaṃskārasyaiva hetutvaprasaṅgaḥ ।

<h2 id='100,ii'>100,ii <small><small></small></small></h2>

abhyupagamya ca prāṇāderekatvamuktaṃ na tu yuktaṃ । tathā hi ।

<h2 id='100,iii'>100,iii <small><small></small></small></h2>

	naikaprāṇe 'pyanekārthagrahaṇānniyamastataḥ ॥ 106 ॥
	ekayānekavijñāne buddhyāstu sakṛdeva tat ।
	avirodhāt; krameṇāpi mā bhūttadaviśeṣataḥ ॥ 107 ॥

<h2 id='100,v'>100,v <small><small>(<a href='docExplore?doc_id=PVA_100,v'>PVA_100,v</a>)</small></small></h2>

eka prāṇakāle 'pi dīrghaniśvasitādau anekabuddhisadbhāvānne prāṇāderniyamaḥ । kutastarhi niyamastata eva grahaṇāt । grahaṇameva pūrvapūrvamuttarottarasya cetaso niyamahetuḥ । athaikameva manovijñānaṃ krameṇānekārthagrahaṇarūpaṃ । tato nānekā buddhirityucyate । tadapi nāsti । na rūpādyākāravyatirekeṇāparamasti manaḥ । svacchadarppaṇasaṃsthānīyamekameva vyāpakaṃ manastasya punararthapratibimbasaṅgamaḥ । atrocyate । yadyudāsīnameva vijñānaṃ prāpyārthabimbotpattiḥ pratyāsattitāratamyābhāvādarthānāṃ yugapadarthagrahaṇaprasaṅagaḥ । atha bhāvanāviśeṣatāratamyānnaivaṃ saiva tarhi kāraṇamarthākāratāyā na prāṇāpānādayaḥ । avasthitasya tu vijñānasya darppaṇavatko virodho yena na yugapadarthagrahaḥ । atha sāmarthyaṃ nāsti tadānīṃ krameṇāpi tadarthagrahaṇaṃ mā bhūdaviśeṣāt ।

<h2 id='100,vi'>100,vi <small><small>(<a href='docExplore?doc_id=PVA_100,vi_100,x'>PVA_100,vi_100,x</a>)</small></small></h2>

athāpi syātkṣaṇabhedastatrāpyastyeva tataḥ kṣaṇabhedātkramādanekārthagrahaṇaṃ । naitadapyuttaraṃ yataḥ ।

<h2 id='100,vii'>100,vii <small><small></small></small></h2>

	bahavaḥ kṣaṇikāḥ prāṇā asvajātīyakāḥ kila ।
	tādṛśāmeva cittānāṃ kalpyante yadi kāraṇaṃ ॥ 108 ॥
	kramavantaḥ kathaṃ te syuḥ kramavaddhetunā vinā ।
	pūrvasvajātihetutve na syādādyasya sambhavaḥ ॥ 109 ॥

<h2 id='100,ix'>100,ix <small><small></small></small></h2>

yataḥ 〈।〉

<h2 id='100,x'>100,x <small><small></small></small></h2>

	taddhetustādṛśo nāsti sati vā'nekatā dhruvaṃ ।
	prāṇānāṃ bhinnadeśatvātsakṛjjanma dhiyāmataḥ ॥ 110 ॥

<h2 id='100,xi'>100,xi <small><small>(<a href='docExplore?doc_id=PVA_100,xi'>PVA_100,xi</a>)</small></small></h2>

bahavaḥ kṣaṇikāḥ prāṇāḥ iti siddhameva naḥ । bhavatastu na siddhametat । atha pramāṇadṛṣṭeḥ siddhametat । kramabhāvī hi naikaḥ pradārtho yuktastataḥ kāraṇakramātkāryasyāpi krama iti kramavad vijñānaṃ । ta eva khalu kramavatkāraṇavirahāt prāṇāḥ kathaṃ kramavantaḥ । pūrvapūrvaprāṇādihetukramāditi cet । na 〈।〉 pūrvasvajātīyahetutve hi nādyasya sambhavaḥ prāṇādestādṛśasya pūrvamabhāvāt । paralokāṅgīkaraṇehi janmādi prāṇasya hetuḥ syāt । mātāpitṛprāṇa eva heturiti ceta । na । tathābhūtasya sarvaṃdā bhāvaprasaṅgāt । evaṃ ca sati buddhirapi mātāpitṛjaiva iti pūrvaprasaṅgaḥ ।

<h2 id='100,xii'>100,xii <small><small>(<a href='docExplore?doc_id=PVA_100,xii_101,i'>PVA_100,xii_101,i</a>)</small></small></h2>

abhyupagamyocyate । anekatā prāṇānāṃ bhinnadeśasaṃsarggāt । anekadeśasaṃsarggo hi viruddhadharmmādhyāsonekasya sādhakaḥ । anekatvātprāṇasyānekamanovijñānotpattiprasaṅgaḥ ।

<101>

<h2 id='101,i'>101,i <small><small></small></small></h2>

samānajātīyasya ca manasaḥ krameṇotpattiḥ । na hi kṣaṇabhedādeva kāryabhedaḥ । yathā samānajātīyamanekaṃ kāraṇaṃ tathā kāryaṃmapi ।

<h2 id='101,ii'>101,ii <small><small>(<a href='docExplore?doc_id=PVA_101,ii_101,v'>PVA_101,ii_101,v</a>)</small></small></h2>

nanvanekasmādekamevotpadyate sāmagrī janikā । naitaduttaraṃ ।

<h2 id='101,iii'>101,iii <small><small></small></small></h2>

	yadyekakālikonekoṣyekacaitanyakāraṇaṃ ।
	ekasyāpi na vaikalye syānmandaśvasitādiṣu ॥ 111 ॥
	atha heturyathābhāvaṃ jñāne 'pi syādviśiṣṭatā ।
	na hi tattasya kāryaṃ yadyasya bhedānna bhidyate ॥ 112 ॥

<h2 id='101,v'>101,v <small><small></small></small></h2>

anekasyaikakāryajanane dvaitaṃ sāmagrīrūpeṇānyathā vā 〈।〉 sāmagrīrūpeṇa janane mandaśvasitādiṣu aśvasite ca na syāt sāmagryabhāvāt । eṣa hi sāmagrījanmanaḥ kāryaṃsya dharmmo yatsamagravyagravaikalye'bhavanaṃ । nahi tadabhāve 'pi bhavatastatkāryatā ।

<h2 id='101,vi'>101,vi <small><small>(<a href='docExplore?doc_id=PVA_101,vi'>PVA_101,vi</a>)</small></small></h2>

athāpi syādyathā saṃnihitameva kāraṇaṃ na samagrameva । evaṃ tarhi sannihitameva na kāraṇamasannihitamapīti vaktavyaṃ । na caivamanvayavyatirekabhāvitvāt kāryakāraṇatāyāḥ । tasmātsamagrātsamagrameva kāryaṃ vyagrād vyagraṃ । avidyamānādavidyamānaṃ । anyathābhūtādanyathābhūtameveti niyamaḥ । naiva hi tasya kāryaṃ yadyasya viśeṣādaviśeṣavat । tadbhāvabhāvitvameva nibandhanamiti cet । na 〈।〉 tadvikāravikāritvenaiva tadbhāvabhāvitā gamyate ।

<h2 id='101,vii'>101,vii <small><small>(<a href='docExplore?doc_id=PVA_101,vii_101,viii'>PVA_101,vii_101,viii</a>)</small></small></h2>

	tadbhāvabhāvitāmātrātkāryakāraṇatā yadi ।
	akāraṇo vikāraḥ syāttathā sarvamahetukaṃ ॥ 569 ॥ (PVA)

<h2 id='101,viii'>101,viii <small><small></small></small></h2>

yadi tadbhāvabhāvitvameva kevalamupagamyate kāryakāraṇanibandhanavikāro'hetuka eva prasaktaḥ । atha so 'pi vikārastanmātrakādeva prathamameva kasmānnotpannaḥ । avikṛta eva hi tasminnutpadyamānaḥ prathamameva syāt । nahi tasya tatkāryaṃ yadaviśeṣe 'pi viśiṣyata ityuktaṃ । tato yathā'hetuko viśeṣastathā sa bhāvo 'pi tatastadbhāvabhāvitāpi kathaṃ gamyate ।

<h2 id='101,ix'>101,ix <small><small>(<a href='docExplore?doc_id=PVA_101,ix_101,xiii'>PVA_101,ix_101,xiii</a>)</small></small></h2>

etena pariṇāmaḥ pratyuktaḥ । yaducyate 〈।〉 kramabhāvipariṇativiśeṣasāpekṣād dehādeva kramavad vijñānamupajāyate । tadasat ।

<h2 id='101,x'>101,x <small><small></small></small></h2>

	pariṇāmakramo 'pyeṣa dehamātrādasambhavī ।
	dehāviśeṣāttasyāpi viśeṣaḥ kuta āgataḥ ॥ 570 ॥ (PVA)

<h2 id='101,xi'>101,xi <small><small></small></small></h2>

yathaiva pariṇativiśeṣābhāvādaviśeṣo vijñānasya tathā dehaviśeṣābhāvataḥ pariṇaterapi ।

<h2 id='101,xii'>101,xii <small><small></small></small></h2>

nanu kṣīrādipariṇativiśeṣastadaviśeṣe 'pi dṛśyate । kālaparivāsamātrādeva 〈।〉 tathā śarīrasyāpi । naitatsāraṃ । yataḥ ।

<h2 id='101,xiii'>101,xiii <small><small></small></small></h2>

	kṣīrādipariṇāmo hi samānakṣīrasambhavī ।
	samāna eva śārīraḥ pariṇāmo viśiṣyate ॥ 571 ॥ (PVA)

<h2 id='101,xiv'>101,xiv <small><small>(<a href='docExplore?doc_id=PVA_101,xiv'>PVA_101,xiv</a>)</small></small></h2>

samānakṣīrādisamavadhāne samānoṣmādisambhave ca samāna eva dadhyādipariṇāmaḥ । śarīrasya tu samānatāsamānate । anurūpābhyāsavāsanāvikalpakādivijñānabhedābhedayornibandhanaṃ । tato na pariṇatikramātkramo vijñānānāmiti gamyate । tasmātsamudāyakāryatve viśeṣasambhavonyathā nekatvamiti sthitametat । na caivaṃ dṛśyate ।

<h2 id='101,xv'>101,xv <small><small>(<a href='docExplore?doc_id=PVA_101,xv_102,ii'>PVA_101,xv_102,ii</a>)</small></small></h2>

nanu yasyāpi vijñānādeva vijñānaṃ tasyāpi kasmādanekaṃ notpattimad vijñānaṃ । atrottaraṃ ।

<102>

<h2 id='102,i'>102,i <small><small></small></small></h2>

	vijñānaṃ śaktiniyamādekamekasya kāraṇaṃ ।
	anyārthāsaktiviguṇe jñāne'narthāntaragrahāt ॥ 113 ॥

<h2 id='102,ii'>102,ii <small><small></small></small></h2>

vijñānaṃ samanantarapratyayarūpaṃ ekamekasya kāraṇaṃ śaktiniyamaḥ vāsanānurūpaḥ saṃskāraḥ । āsaktiviśeṣo vā । dṛḍhavāsanaṃ hi vyavahitamapi vijñānaṃ samanantarapratyayasya sāmarthyaviśeṣādhānena kiñcideva vijñānaṃ janayati kevalamvā samanantarapratyayānurūpaprabodhato vā । tathā hi ।

<h2 id='102,iii'>102,iii <small><small>(<a href='docExplore?doc_id=PVA_102,iii_102,v'>PVA_102,iii_102,v</a>)</small></small></h2>

	vāsanādāḍhryamāsādya vināpi samanantarāt ।
	pūrvakādeva vijñānāt〈syād〉vikalpasya sambhavaḥ ॥ 572 ॥ (PVA)
	samanantaravijñānātpratyāsatyā tu kasyacit ।
	vikalpasyodayo dṛṣṭaḥ parasya vyavadhernna tu ॥ 573 ॥ (PVA)

<h2 id='102,v'>102,v <small><small></small></small></h2>

na khalu vyavahitavijñānavāsanāvikalpānāmanyenāvāntaropanipātinā śaktiviṣayaviṣayeṇodayo dṛśyate । tato vijñānādekakaṃ vā vijñānamiti yuktā vyavasthā ।

<h1 id='1.1.4.3.1.5'>1.1.4.3.1.5</h1>

<(ṅa) karmasiddhiḥ—>

<h2 id='102,vi'>102,vi <small><small>(<a href='docExplore?doc_id=PVA_102,vi_102,viii'>PVA_102,vi_102,viii</a>)</small></small></h2>

nanu śarīrādanekavijñānodaye 'pi niyamastata eva vijñānāt । yathānekendriyavijñānasambhave 'pi kadācidekameva vijñānamāsaktiviṣaye tata evāsaktiviśeṣāt । tatrocyate ।

<h2 id='102,vii'>102,vii <small><small></small></small></h2>

	śarīrātsakṛdutpannā dhīḥ svajātyā niyamyate ।
	parataścetsamarthasya dehasya viratiḥ kutaḥ ॥ 114 ॥

<h2 id='102,viii'>102,viii <small><small></small></small></h2>

yadi śarīrādudīya vijñānaṃ tataḥ punaḥ punarapi tāvadeva । tathaiva dehasya sāmarthyasambhavāt । yadi nāma vijñānaṃ svaśaktiniyamādekaṃ vijñānaṃ janayati । dehastu tathaivāstītyaparāparavijñānajananaṃ । atha tena vijñānena śarīrasyāparavijñānajanane vyāghātakaraṇānna śarīrādaparavijñānodayaḥ । tadapyasat ।

<h2 id='102,ix'>102,ix <small><small>(<a href='docExplore?doc_id=PVA_102,ix_102,x'>PVA_102,ix_102,x</a>)</small></small></h2>

	nāyamarthaḥ pramāṇena kenacid gocarīkṛtaḥ ।
	vijñānādeva vijñānaṃ jāyate mānaniścayāt ॥ 574 ॥ (PVA)

<h2 id='102,x'>102,x <small><small></small></small></h2>

nahi vijñānarahitāddehādevānekavijñānotpattiḥ । punarvijñānādevānekavijñānajananaśaktivyāghātaḥ । nahi dhūmādeva vahnerdhūmajananaśakterupaghātaḥ । tato yadi dehādutpattirvijñānādekaikavijñānajanane 'pi na dehasya sāmarthyavyāghāta ityaparāparānekavijñānajananaṃ । nahi kāraṇānāṃ kācitprekṣāvattā yenedānīmvijñānādeva vijñānamupajāyate kimasmadaparavijñānotpattyeti na deha utpādayet ।

<h2 id='102,xi'>102,xi <small><small>(<a href='docExplore?doc_id=PVA_102,xi_102,xiv'>PVA_102,xi_102,xiv</a>)</small></small></h2>

athaivamapi kadācid bhavet । yaduta kāryādeva kāraṇasya svakāryajanane vyāghāta iti ।

<h2 id='102,xii'>102,xii <small><small></small></small></h2>

	dehādanekavijñānasambhave tadanantaraṃ ।
	vighāte jñānato dṛṣṭeḥ syādāśaṅkā kvacitpunaḥ ॥ 575 ॥ (PVA)
	pakṣapātakṛtāsaktirabhyāsādasya sambhavaḥ ।
	niyāmakatvamasyāsadvijñānasyopajāyate ॥ 576 ॥ (PVA)

<h2 id='102,xiv'>102,xiv <small><small></small></small></h2>

tatastajjātīyaṃ vijñānaṃ tajjātīyādeva kāryakāraṇabhāvasiddhau vijñānādeva vijñānamiti na dehādasyodayaḥ ।

<h2 id='102,xv'>102,xv <small><small>(<a href='docExplore?doc_id=PVA_102,xv'>PVA_102,xv</a>)</small></small></h2>

nanūktamanekendriyavijñānasambhavastata ekavijñānādekaikavijñānamiti । sattyamuktaṃ 〈।〉 noktamātrādeva parihāro 'pi tu yuktoktitaḥ । na ca tad yuktaṃ । nahi vijñānamanāsaktasvabhāvantadapara<103>vijñānānutpattaye vyāpriyate । na cāsaktiḥ pūrvābhyāsamantareṇa । tato yajjātīye vijñāne pūrvābhyāsastatsadṛśa eva punarāsaktirataḥ pūrvābhyāsādeva vijñānāntarānudayaḥ । yasya tu ।

<h2 id='103,ii'>103,ii <small><small>(<a href='docExplore?doc_id=PVA_103,ii'>PVA_103,ii</a>)</small></small></h2>

	na lokosti parastasya na pūrvābhyāsasambhavaḥ ।
	pūrvābhyāsaṃ vinā nāsti vijñānāntaravāraṇaṃ ॥ 577 ॥ (PVA)
	tena dehādudayināṃ vijñānānāṃ punaḥ punaḥ ।
	ttaddehasambhave prāptaṃ vṛndantacca na dṛśyate ॥ 578 ॥ (PVA)
	atha prathama evāsya kṣaṇo dehasya saṃvidaḥ ।
	janakaḥ parabhūtasya vailakṣyaṇyādahetutā ॥ 579 ॥ (PVA)

<h2 id='103,vi'>103,vi <small><small>(<a href='docExplore?doc_id=PVA_103,vi_103,viii'>PVA_103,vi_103,viii</a>)</small></small></h2>

parabhūtasya hi kalaśāttadvilakṣaṇasyā janakatā vijñāneṣu । nahi janakavilakṣaṇo 'pi janakaḥ । tadapyasat ।

<h2 id='103,vii'>103,vii <small><small></small></small></h2>

	yadi prathamato dehakṣaṇādevodayo vidāṃ ।
	anāśrayastato dehaḥ kevalā syādvideva tu ॥ 580 ॥ (PVA)

<h2 id='103,viii'>103,viii <small><small></small></small></h2>

nānupakāryopakārakabhāve āśrayāśrayibhāvaḥ tathā sati kevalasya vijñānasya sambhavaḥ ।

<h2 id='103,ix'>103,ix <small><small>(<a href='docExplore?doc_id=PVA_103,ix'>PVA_103,ix</a>)</small></small></h2>

atha dehasahakārivijñānaṃ vijñānaṃ janayati । tato na kevalāvasthānaṃ । tathā sati vijñānādeva vijñānaṃ dehastu sahakārītyasmatpakṣa eva samarthitaḥ syāt । atha deha upādānakāraṇaṃ prathamaṃ । yathā śālūkasya gomayapadārthaḥ । paścācchālūkādeva śālūkodayaḥ । evaṃ tarhi gomayamantareṇāpi paścācchālūkādeva śālūkasambhavastathā vijñānādeva vijñānamiti kevalāvasthānaprasaṅgaḥ ।

<h2 id='103,x'>103,x <small><small>(<a href='docExplore?doc_id=PVA_103,x_103,xiii'>PVA_103,x_103,xiii</a>)</small></small></h2>

atha dehasyāpi kāraṇatvamupalabhyate । sattyaṃ 〈।〉 nopādānakāraṇatvena kintu sahakāritvenetyuktaṃ ।

<h2 id='103,xi'>103,xi <small><small></small></small></h2>

atha pūrvamupādānaṃ paścātsahakārī cet । nopādānaṃ paścātsahakāri bhavati ।

<h2 id='103,xii'>103,xii <small><small></small></small></h2>

	yadi deha upādānaṃ sahakārī kathampunaḥ ।
	dṛṣṭatvādevametaccenna darśanamiheṣyate ॥ 581 ॥ (PVA)

<h2 id='103,xiii'>103,xiii <small><small></small></small></h2>

na ca śālūkasya tathābhūtasya gomayācchālūkādvā samudbhavastayormahato bhedasya bhāvāditi pratipāditaṃ ।

<h2 id='103,xiv'>103,xiv <small><small>(<a href='docExplore?doc_id=PVA_103,xiv_103,xx'>PVA_103,xiv_103,xx</a>)</small></small></h2>

	pāṭavādindriyajñānāduditādīkṣyate kvacit ।
	tadeva prathamaṃ dṛṣṭaṃ vijñānāntarasādhanaṃ ॥ 582 ॥ (PVA)

<h2 id='103,xv'>103,xv <small><small></small></small></h2>

tasmānna dehādvijñānaṃ ।

<h2 id='103,xvi'>103,xvi <small><small></small></small></h2>

athāpi syād 〈।〉 bhavato 'pi yadi na deha āśrayo vijñānasya tadā nivṛtte 'pi dehe kevalasya vijñānasyāvasthānaprasaṅgaḥ । nahi nirnnibandhanaḥ sahāvasthānaniyamaḥ । atra paramāśaṅkya parihāraḥ ।

<h2 id='103,xvii'>103,xvii <small><small></small></small></h2>

	anāśrayānnivṛtte syāccharīre cetasaḥ sthitiḥ ।
	kevalasyeti ceccittasantānasthitikāraṇaṃ ॥ 115 ॥
	taddhetuvṛttilābhāya nāṅgatāṃ yadi gacchati ।

<h2 id='103,xix'>103,xix <small><small></small></small></h2>

tadā kevalasyāvasthānaṃ bhavetyeveti vākyaśeṣaḥ । yadā tu ।

<h2 id='103,xx'>103,xx <small><small></small></small></h2>

	heturdehāntarotpattau pañcāyatanamaihikaṃ ॥ 116 ॥

<h2 id='103,xxi'>103,xxi <small><small>(<a href='docExplore?doc_id=PVA_103,xxi'>PVA_103,xxi</a>)</small></small></h2>

tadā kutaḥ kevalasyāvasthānamiti । tathā hi cittasantānasya sthitikāraṇaṃ taddhetuvṛttirdeha〈he〉toḥ kalalādisaṃjñitasya vṛttirdehotpādanaṃ pratyābhimukhyaṃ tasya lābhaḥ kevalasya <104> dehahetornāsti । kintu cittasantānasthitikāraṇaṃ । pūrvaṃkaṃ cittaṃ karmmaṃsaṃjñitantasya yadāṅgatā sahakārikāraṇatvaṃ । tasya cāṅgatā dehasatṛṣṇatāyāṃ tannāṅgatāṃ yadi gacchati । tadā kevalasyāvasthānamiṣṭameva । dehāntarotpattau ca pañcāyatanamaihikaṃ । tadeva saṃskārakatvenārūpyadhātucyutānāṃ dehotpattau kāraṇamiti । tasyāṅgabhāva upalabhyate maraṇādūrdhvaṃ dehotpatteradarśanāt । ārūpyadhātostvatyantādṛṣṭeḥ । atrāha ।

<h2 id='104,i'>104,i <small><small>(<a href='docExplore?doc_id=PVA_104,i_104,ii'>PVA_104,i_104,ii</a>)</small></small></h2>

	tadaṅgabhāvahetutvaniṣedhenupalambhanaṃ ।
	aniścayakaraṃ proktamindriyādyapi śeṣavat ॥ 117 ॥

<h2 id='104,ii'>104,ii <small><small></small></small></h2>

yadyapi nāma nopalabhyate pañcāyatanasyaihikasya janmāntaradehajananeṅgabhāvastathāpi cittasantānahetoḥ karmmasaṃjñitasya nāsāviti nānupalabdhimātrakādeva tadabhāvaniścaya iti aniścayakaraṇamanupalambhanamiti prāgeva pratyapādīdamiti kaivātra vimatiḥ ।

<h2 id='104,iii'>104,iii <small><small>(<a href='docExplore?doc_id=PVA_104,iii_104,iv'>PVA_104,iii_104,iv</a>)</small></small></h2>

athāpyucyate । nānupalambhanamātrakamatrocyate'pi tu vyāptipūrvakamanumānaṃ । tadyathā । yadindriyantadindriyāntaraṃ na pratisandhatte 〈।〉 tadyathā devadattacakṣurādikaṃ na yajñadattacakṣurādikaṃ । indriyaṃ ceha janmaśarīrasambaddhamiti viruddhavyāptopalabdhiḥ ।

<h2 id='104,iv'>104,iv <small><small></small></small></h2>

naitadasti । śeṣavattvādasya ucyate etadyathārthāsti nahi śeṣavato gatiḥ । janmāntarendriyāpratisandhānaṃ hi kevalamadarśanamātragamyaṃ na cādarśaṃnamātrakādvipakṣavyāvṛttiniścayaḥ । athaihikaśarīrabhāvīndriyapratisandhānopalabdheraparatrāpi tatpratisandhānamevānumīyate । tatrāpi siddhasādhyatā tasyāpi tadaihikatvāt । pārāvāravat ।

<h2 id='104,v'>104,v <small><small>(<a href='docExplore?doc_id=PVA_104,v_104,vii'>PVA_104,v_104,vii</a>)</small></small></h2>

atha śukraśoṇitāntarabhavendriyamiti viśeṣyate ।

<h2 id='104,vi'>104,vi <small><small></small></small></h2>

tadapyasat । atrāpi na vipakṣābhāvo'nupalambhamātrakamantareṇa gamyate । na ca śukraśoṇitāntaratvena viśeṣaṇaṃ deśaviśeṣaṇavatparitrāṇaṃ । ghaṭaśabdaviśeṣaṇavacca । tathāhi ।

<h2 id='104,vii'>104,vii <small><small></small></small></h2>

	dṛṣṭā ca śaktiḥ pūrveṣāmindriyāṇāṃ svajātiṣu ।
	vikāradarśanātsiddhamaparāparajanma ca ॥ 118 ॥

<h2 id='104,viii'>104,viii <small><small>(<a href='docExplore?doc_id=PVA_104,viii'>PVA_104,viii</a>)</small></small></h2>

nahi vyaktiviśeṣaṇātpakṣa eva pratibandhaḥ pratīyate'nyathā na kenacit kvacid vyavahartavyaṃ । śaktiniścayapūrvakatvād vyavahārasya । sāmānyaviṣayaśca vyavahārato na vyaktiparatā sambandhasya । tathā ca । cāpalyādisamanvayinaścakṣurāderabhyāsabhāvanātastathābhūtotpattau tathābhūtadarśanādaparatra tathābhūtamevānumīyate । na ca janmādau tathābhūtamindriyaṃ kāraṇamupalabhyate । tato janmāntarendriyajamiti naihikatvamanyadvā viśeṣaṇaṃ yuktaṃ । athaikameva tadindriyaṃ tato nottarendriyasya pūrveṇa jananasiddhiḥ । yadyapyevantathāpi ।

<h2 id='104,ix'>104,ix <small><small>(<a href='docExplore?doc_id=PVA_104,ix_104,xi'>PVA_104,ix_104,xi</a>)</small></small></h2>

	abhyāsapūrvakatvasya cāpalādiṣu darśanāt ।
	tathābhūtānumānasya siddhatvādaparaṃ vṛthā ॥ 583 ॥ (PVA)

<h2 id='104,x'>104,x <small><small></small></small></h2>

ekantanneti nedamupayogi sarvathā tajjātīyakāryadarśanātkāraṇaṃ tathābhūtamityanumānaṃ । dṛśyante cābhyāsikā guṇāḥ svapnaśarīrāntara iti pratipāditaṃ ।

<h2 id='104,xi'>104,xi <small><small></small></small></h2>

kiñca 〈।〉 vikārasyāparāparasya darśaṃnādaparāparajanmasiddhamevāta iti । indriyāntaramindriyāntaraṃ janayati madhyāvasthāyāmiti kathaṃ na janmāntarendriyajananaṃ svabhāvabhūtavikāre hi bheda eva naikatā pṛthivyādivat ।

<105>

<h2 id='105,i'>105,i <small><small>(<a href='docExplore?doc_id=PVA_105,i_105,iii'>PVA_105,i_105,iii</a>)</small></small></h2>

athāpi syādekasantānaprajñaptirevātreti nātyantaṃ bhedaḥ । janmāntare 'pi samānametat । janmāntaramapi suptaprabuddhavadekasantānāntarggatameva smṛtivyavadhānena tu dūramiva tatpratīyate ।

<h2 id='105,ii'>105,ii <small><small></small></small></h2>

athāpi syānnendriyādevotpattiriṃndriyāṇāmapi tu prathamaṃ śarīrādutpattiḥ parata indriyādeva śaktiniyamāt । atrocyate ।

<h2 id='105,iii'>105,iii <small><small></small></small></h2>

	śarīrādyadi tajjanma prasaṅgaḥ pūrvavadbhavet ।
	cittāccettata evāstu janma dehāntarasya ca ॥ 119 ॥

<h2 id='105,iv'>105,iv <small><small>(<a href='docExplore?doc_id=PVA_105,iv'>PVA_105,iv</a>)</small></small></h2>

yadi dehātprathamotpattistadāsendriyādanindriyādvā 〈।〉 sendriyādutpattāvindriyādevotpattiriti prathamasyāpīndriyādutpattau paralokaprasiddhiḥ । anindriyādutpattau keśanakhāgrādermṛtadehāccotpattiḥ । anekatve cānekendriyotpattiprasaṅgaḥ । tathā cāparimāṇatāprasaṅgaḥ । tathā samarthasya dehasya viratiḥ kutaḥ । atha dehapariṇativiśeṣa evendriyāṇi tadāpi sa evāvināśaprasaṅgaḥ syādakṣāṇāṃ dehasambhava ityādikaḥ prasaṅgaḥ । atha cittābhāvānmṛtaśarīre nendriyasambhavaḥ । yadi tarhi cittādutpattiḥ । tata eva cittājjanma dehāntarasya cittasya ca janmāntarabhāvinaḥ । kiṃ pūrvendriyakāraṇatvaparikalpanānirbandhena । tato na śarīraṃ vijñānasya heturato na hetoḥ śarīrasya vaikalyājjanmāntarāsambhavādapratisandhirityāha ।

<h2 id='105,v'>105,v <small><small>(<a href='docExplore?doc_id=PVA_105,v_105,viii'>PVA_105,v_105,viii</a>)</small></small></h2>

	tasmānna hetuvaikalyātsarveṣāmantyacetasām ।
	asandhirīdṛśantena śeṣavat sādhanaṃ matam ॥ 120 ॥

<h2 id='105,vi'>105,vi <small><small></small></small></h2>

ityupasaṃhāraḥ । heturhi janmāntarāsaṅgatasya satṛṣṇakarmmābhisaṃskṛtaṃ cittaṃ । tasya ca na vaikalyaṃ । yadi tu śarīraṃ hetuḥ syāttatastadvaikalyato hetuvaikalyādasandhiḥ । na caivaṃ । tato na hetuvaikalyamiti nāsiddho hetuḥ । maraṇacittatvādityeva pariśiṣyate । tacca śeṣavat । adarśanamātrakeṇa vyatirekopadarśanāt ।

<h2 id='105,vii'>105,vii <small><small></small></small></h2>

yadapyuktaṃ । ihalokacittaṃ cittāntaraṃ na pratisandhatte । bhinnadehavṛttitvāddevadattacittavat । tadapyayuktaṃ ।

<h2 id='105,viii'>105,viii <small><small></small></small></h2>

	vṛtteḥ pūrvaniṣedhokterāśrayasya niṣedhataḥ ।
	ālambanatve vijñānaṃ kṣaṇādālambate paraṃ ॥ 584 ॥ (PVA)

<h2 id='105,ix'>105,ix <small><small>(<a href='docExplore?doc_id=PVA_105,ix'>PVA_105,ix</a>)</small></small></h2>

yadi tatra vartamānamanyavṛttino vijñānasya na janakamiti pramāṇārthastadāśrayāśrayibhāvo niṣiddho'deśasthañca vijñānaṃ । na cālambyamāno deha āśrayo vijñānasyāntarasparśaviśeṣatvena sukhādivijñānālambyatvāt । ālambanañca svaśarīraṃ । paraśarīrālambanavijñānaṃ janayatīti tenānekāntaḥ । na ca dehāntaratvamekasantānaprajñaptitaḥ । bhedastu paramārthata ekajanmaśarīrasyāpi bālādyavasthāviśeṣataḥ । tasmātsantānasyopakāro manaso dehādutpattistu cittādeva brīhisantānavaditi । tato nādinidhane citasantāne saṃti janmamaraṇaprabandhasiddherabhyāsaprasiddhirityābhyāsikā guṇāḥ sarva evāvakāśamāsādayantīti sarvajñatānyo vā guṇaḥ saṃbhavati ।

<h1 id='1.1.4.3.1.6'>1.1.4.3.1.6</h1>

<(ca) karuṇābhyāsaḥ>

<h2 id='105,x'>105,x <small><small>(<a href='docExplore?doc_id=PVA_105,x_106,iv'>PVA_105,x_106,iv</a>)</small></small></h2>

nanu bhavatvabhyāsaḥ sa tu kathamatyantaprakarṣaniṣṭhaḥ । kiñcinmātrasya viśeṣasya darśanāt । laṃghanavadudakatāpavacca । atrottaraṃ ।

<106>

<h2 id='106,i'>106,i <small><small></small></small></h2>

	abhyāsena viśeṣe 'pi laṃghanodakatāpavat ।
	svabhāvātikramo mā bhūditi ced, āhitaḥ sa cet ॥ 121 ॥
	punaryatnamapekṣeta yadi syādasthirāśrayaḥ ।
	viśeṣo naiva bardheta svabhāvaśca na tādṛśaḥ ॥ 122 ॥

<h2 id='106,iii'>106,iii <small><small></small></small></h2>

kuta etaditi cedāha ।

<h2 id='106,iv'>106,iv <small><small></small></small></h2>

	tatropayuktaśaktīnāṃ viśeṣānuttarān prati ।
	sādhanānāmasāmarthyānnityañcānāśrayasthiteḥ ॥ 123 ॥

<h2 id='106,v'>106,v <small><small>(<a href='docExplore?doc_id=PVA_106,v'>PVA_106,v</a>)</small></small></h2>

na khalu viśeṣa ityeva vyavasthitotkarṣabhāgī nahi laṃghanodakatāpaviśeṣaḥ svasattāmātrabhāvenaiva tathāpi tu punaryatnāpekṣaṇādāhitasyāpi laṃghanasya nahi laṃghanaṃ । pūrvaprayatnalabhyaṃ punaḥ prayatnāntaranirapekṣamapitu prāyaśa eva punaryatnamapekṣate । udakatāpastvaṃsthirāśrayaḥ । punaryatnāpekṣī ca । na hyasau saṅgatāgnisaṃparkko 'pyāste । yato'vyavasthitotkarṣatā । tato vyavasthitotkarṣaṃtā punaryatnāpekṣaṇenāsthirāśrayatvena ca vyāptā tadabhāvādviparyaṃyasadbhāvācca kṛpādīnāṃ manoguṇānāṃ na vyavasthitotkarṣatā । yaśca punaryatnāpekṣī sa svabhāva eva na bhavati । ayantu saviśeṣaṇo heturyaḥ sthirāśrayaḥ svabhāvaśca । na sa vyavasthitotkarṣastadyathā śrotriya-kāpālikaghṛṇā ।

<h2 id='106,vi'>106,vi <small><small>(<a href='docExplore?doc_id=PVA_106,vi_106,viii'>PVA_106,vi_106,viii</a>)</small></small></h2>

yastu punaryatnāpekṣī tasya ।

<h2 id='106,vii'>106,vii <small><small></small></small></h2>

	viśeṣasyāsvabhāvatvād bṛddhāvapyāhito yadā ।
	nāpekṣeta punaryatnaṃ yatnonyaḥ syādviśeṣakṛd ॥ 124 ॥

<h2 id='106,viii'>106,viii <small><small></small></small></h2>

yaḥ khalu punaryatnasāpekṣaḥ sa yadyapyatibṛddhimāpnoti । tathāpi tasya na svabhāvatā । nahi hetusannidhānatāpekṣī svabhāve yuktaḥ । svarasavāhinastathā vyapadeśāt tato bṛddhāvapi tasya nātyantaṃ bṛddhiḥ । laṃghanodakatāpavat ।

<h2 id='106,ix'>106,ix <small><small>(<a href='docExplore?doc_id=PVA_106,ix_106,xi'>PVA_106,ix_106,xi</a>)</small></small></h2>

na caivaṃ manoguṇāḥ kṛpādayo'nye ca bāhyaguṇāḥ kecanetyāha ।

<h2 id='106,x'>106,x <small><small></small></small></h2>

	kāṣṭhapāradahemāderagnyāderiva cetasi ।
	abhyāsajāḥ pravartante svarasena kṛpādayaḥ ॥ 125 ॥

<h2 id='106,xi'>106,xi <small><small></small></small></h2>

kāṣṭhasya hi vahnyāhito viśeṣodaradāhādilakṣaṇaḥ sa punaryatnāpekṣaṇātsvarasavāhī pārade 'pi cāraṇajāraṇādilakṣaṇaḥ 〈।〉 hemni ca puṭapākādikṛtaḥ । tadvadeva cetasi kṛpādayaḥ punaḥ punastadanuvartanāhitaviśeṣādavyāvṛttibhājastadā kṛpādiviśeṣa āhito yadā nāpekṣeta yatnaṃ punastatonyaḥ pūrvatrānupayuktaśaktiruttarottaraviśeṣakṛdevati paraprakarṣaniṣṭhā 〈।〉

<h2 id='106,xii'>106,xii <small><small>(<a href='docExplore?doc_id=PVA_106,xii_106,xiii'>PVA_106,xii_106,xiii</a>)</small></small></h2>

nanu laṃghanamapi yatnasāpekṣaṃ kṛpādayo 'pi tata ekaḥ svarasavāhī aparo neti kutaḥ । uktamatra । na svarasavāhī punaryatnanirapekṣa udakatāpādiḥ kṛpādayastu kāṣṭha ivāgnikṛtā viśeṣāḥ svarasavāhinaḥ ।

<h2 id='106,xiii'>106,xiii <small><small></small></small></h2>

	tasmātsateṣāmutpannaḥ svabhāvo jāyate guṇaḥ ।
	taduttarottaro yatno viśeṣasya vidhāyakaḥ ॥ 126 ॥
<107>
	yasmācca tulyajātīyapūrvabījaprabṛddhayaḥ ।
	kṛpādibuddhayastāsāṃ satyābhyāse kutaḥ sthitiḥ ॥ 127 ॥

<h2 id='107,ii'>107,ii <small><small>(<a href='docExplore?doc_id=PVA_107,ii_107,iv'>PVA_107,ii_107,iv</a>)</small></small></h2>

vyavasthitotkarṣatā pūrvasajātīyakṛpādibuddhiprabhavā eva kṛpādayo na viṣayādisannidhānādisāpekṣāḥ । tathāhi ।

<h2 id='107,iii'>107,iii <small><small></small></small></h2>

	smaraṇaśravaṇenāpi kṛpādīnāṃ pravartanaṃ ।
	na ca pratyupakārādisavyapekṣāḥ kṛpādayaḥ ॥ 585 ॥ (PVA)

<h2 id='107,iv'>107,iv <small><small></small></small></h2>

tatkṣetrīkṛtasantānānāṃ hi pratyagrasatatāpakārapravartamāneṣvapi na kṛpādayaḥ śithilatāṃ bhajante । tatasteṣāmabhyāsasamāgamamahotsavasamaye kṛto vikāśetaratā mandatā ।

<h2 id='107,v'>107,v <small><small>(<a href='docExplore?doc_id=PVA_107,v_107,vii'>PVA_107,v_107,vii</a>)</small></small></h2>

athāpi syāllaṅghanasyāpi sobhyāsaḥ samastyevābhivṛddheranavadhikāyā hetuḥ । atastasyāpi sa dharmmaprāpto na caivamato viparyaṃya ityāha ।

<h2 id='107,vi'>107,vi <small><small></small></small></h2>

	na caivaṃ laṃghanādeva laṃghanaṃ balayatnayoḥ ।
	taddhetvoḥ sthitaśaktitvāllaṃghanasya sthitātmatā ॥ 128 ॥

<h2 id='107,vii'>107,vii <small><small></small></small></h2>

na hi kṛpādereva samānajātīyātkṛpādivallaṃghanādeva laṃghanamapi nu balayatnābhyāṃ svābhyastalaṃghano 'pi balavyapagame yatnasya ca na laṅghayituṃ samarthaḥ । balasya ca vyavasthitātmatā svahetusāmarthyātprayatnasya ca । tato laṃghanamapi sthitātmaiva nānyathā ।

<h2 id='107,viii'>107,viii <small><small>(<a href='docExplore?doc_id=PVA_107,viii_107,ix'>PVA_107,viii_107,ix</a>)</small></small></h2>

athāpi syād 〈।〉 abhyāsādeva laṃghanaviṣayāllaṃghanaṃ । anyathā balasya prāgapi bhāvāllaṃghanaprasaṅgaḥ । atha balameva prāg nāsīdabhyāsenaiva tasya nirvṛtteḥ 〈।〉 tathā sati samānajātīyalaṃghanajatve 'pi laṃghanamanavadhikaṃ neti kṛpādīnāmapi sa eva prasaṅgaḥ । atrocyate ।

<h2 id='107,ix'>107,ix <small><small></small></small></h2>

	tasyādau dehavaiguṇyād paścādvadavilaṃghanaṃ ।
	śanairyatnena vaiguṇye niraste svabale sthitiḥ ॥ 129 ॥

<h2 id='107,x'>107,x <small><small>(<a href='docExplore?doc_id=PVA_107,x'>PVA_107,x</a>)</small></small></h2>

nābhyāsādvalamapi tu sadeva balamupahataṃ śleṣmādibhirasamarthaṃ laṃghane । tato laṃghanābhyāsādanayorvaiguṇyasya । tata āhārādestadeva pūrvakaṃ balaṃ svayamasyāste । tena paścāllaṃghanaṃ na prāk । atha rasāyanopayogādvalaṃ । tadapi rasāyanaśaktiniyamād vyavasthitaṃ । samāne 'pi laṃghanābhyāse puruṣagaruḍaśāvakayorna laṃghanasamānatā । tathāhi ।

<h2 id='107,xi'>107,xi <small><small>(<a href='docExplore?doc_id=PVA_107,xi_107,xiii'>PVA_107,xi_107,xiii</a>)</small></small></h2>

	garutmacchākhāmṛgayorlaṃghanābhyāsasaṅgame ।
	samāne 'pi samānatvaṃ laṃghanasya na vidyate ॥ 586 ॥ (PVA)

<h2 id='107,xii'>107,xii <small><small></small></small></h2>

tasmādabhyāse 'pi yonijātibalāpekṣameva laṃghanaṃ na laṃghanamātrāpekṣaṃ । kṛpādīnāṃ tu punaranyānapekṣatvameva ।

<h2 id='107,xiii'>107,xiii <small><small></small></small></h2>

nanvabhyāsādbalaṃ balāllaṅghanamiti tadevābhyāsapūrvakatvaṃ kṛpādivat । na । atyantābhyāsād balasya hānirapītyadoṣaḥ ।

<h2 id='107,xiv'>107,xiv <small><small>(<a href='docExplore?doc_id=PVA_107,xiv_108,i'>PVA_107,xiv_108,i</a>)</small></small></h2>

yadi tarhi sajātīyabījamātrāpekṣāḥ kṛpādayastadānāditvādatyantaṃ tatsvabhāvataiva syāt । na cāsti tatsvabīja prabhavā neti gamyate । atrocyate ।

<h2 id='107,xv'>107,xv <small><small></small></small></h2>

	kṛpā svabījaprabhavā svabījaprabhavairna cet ।
	vipakṣairbbādhyate citte prayātyatyantasātmatāṃ ॥ 130 ॥

<108>

<h2 id='108,i'>108,i <small><small></small></small></h2>

yadyapi kṛpā svabījaprabhavānādiśca kālastathāpi na sātmībhāvaḥ । svabījaprabhavaireva dveṣādibhirbbādhanāt । yadi nairantaryamāpyate tadā sātmībhāvaḥ sthirāśrayatve 'pi tatra mahatā prayatnena vipakṣavidveṣādinivāraṇe kṛpātmakatvaṃ ।

<h2 id='108,ii'>108,ii <small><small>(<a href='docExplore?doc_id=PVA_108,ii_108,vi'>PVA_108,ii_108,vi</a>)</small></small></h2>

avaśyañcedamabhyupagantavyaṃ ।

<h2 id='108,iii'>108,iii <small><small></small></small></h2>

	tathā hi mūlamabhyāsaḥ pūrvaḥ pūrvaḥ parasya tu ।
	kṛpāvairāgyabodhādeścittadharmmasya pāṭave ॥ 131 ॥

<h2 id='108,iv'>108,iv <small><small></small></small></h2>

abhyāso hi kṛpādīnāṃ pūrvaḥ pūrva uttarottarasya cittadharmasya pāṭavena punarutpattau । utpannasya hi svabījātpāṭavameva kevalaṃ vidhātavyamabhyāsena vidyamānatvādutpatteḥ । tataḥ । svārthe nirucchakatvena parārthe saspṛhātmanaḥ ।

<h2 id='108,v'>108,v <small><small></small></small></h2>

kṛpātmakatvamabhyāsād ghṛṇāvairāgyarāgavat ।

<h2 id='108,vi'>108,vi <small><small></small></small></h2>

abhyāso hyananyakarmmaṇā kriyamāṇaḥ kṛpātmakatvaṃ vidadhāti । yathā ghṛṇā vairāgyaṃ rāgañca । yathā hi vipakṣairabādhyamānā ghṛṇā sātmībhavati । yatsadbhāvādupādeyameva kiñcinnāvabhāsate । tathā vairāgyaṃ rāgitāpi draṣṭavyā ।

< 4. śāstṛtvād bhagavān pramāṇam>

<h1 id='1.1.4.4.1'>1.1.4.4.1</h1>

<(1) śāstṛtvavyākhyānam>

<h2 id='108,vii'>108,vii <small><small>(<a href='docExplore?doc_id=PVA_108,vii_108,x'>PVA_108,vii_108,x</a>)</small></small></h2>

evaṃ kāruṇikaḥ paraduḥkhanirācikīrṣayā paraduḥkhahānārthamupāyābhiyogī bhavatītyāha ।

<h2 id='108,viii'>108,viii <small><small></small></small></h2>

	niṣpannakaruṇotkarṣaḥ paraduḥkhākṣameritaḥ ॥ 132 ॥
	dayāvān duḥkhahānārthamupāyeṣvabhiyujyate ।

<h2 id='108,ix'>108,ix <small><small></small></small></h2>

dayāvato hi svaduḥkhahānāya yatnaḥ sambhavī । svaduḥkhakṣayamantareṇa paraduḥkhanirākaraṇe'sāmarthyaṃ । tataḥ svaduḥkhakṣayasākṣātkaraṇe sarvabhāvasākṣātkaraṇe cābhiyujyate । yataḥ ।

<h2 id='108,x'>108,x <small><small></small></small></h2>

	parokṣopeyataddhetostadākhyānaṃ hi duṣkaraṃ ॥ 133 ॥

<h2 id='108,xi'>108,xi <small><small>(<a href='docExplore?doc_id=PVA_108,xi_108,xiii'>PVA_108,xi_108,xiii</a>)</small></small></h2>

yasya khalu svarggāpavargahetuphalasākṣātkriyā nāsti tasya parebhyastadākhyānaṃ duṣkaraṃ । nahi tasya tatra sāmarthyaṃ । yadyapi nāma caturāryasattyadeśanāsambhavatyanumānapariniścitatve sattyānāṃ । tathāpi na sarvadā । svārthaṃsamīhāvelāyāmasaṃbhavāt । narakādisambhave ca pratiniyatakarmmaphalamāvīcyādilokadhātuvṛttāntakathanaṃ na sambhavatyeva । tataḥ sarvameva sākṣātkartavyaṃ ।

<h2 id='108,xii'>108,xii <small><small></small></small></h2>

tatra sākṣātkāraṇe hetuḥ parīkṣaṇaṃ । tadevāha ।

<h2 id='108,xiii'>108,xiii <small><small></small></small></h2>

	yuktyāgamābhyāṃ vimṛśan duḥkhahetuṃ parīkṣate ।
	tasyānityādirūpañca duḥkhasyaiva viśeṣaṇaiḥ ॥ 134 ॥

<109>

<h2 id='109,i'>109,i <small><small>(<a href='docExplore?doc_id=PVA_109,i'>PVA_109,i</a>)</small></small></h2>

yuktiranumānaṃ । anumānāgocare cāgamaḥ, atīndiyayārthapratyāyanahetuḥ । athavā । āgamaḥ prathamaṃ prabodhako bhavati । tato yuktirarthapratyāyanaphalā pravartate । na tvāgamādevārthaṃniścayaḥ । vivakṣāmātrātpravṛtteḥ । artha pratibandhābhāvāt । etacca sarvaṃ vimarśābhimukhasya nānyathā । tataḥ prathamaṃ vimarśaḥ punarāgame tasyārthasya darśanaṃ । parārthānumānarūpe nājñāmātrake । nahi prāmāṇikerthe ājñāmātradāyī prekṣāvān vaktā'mūḍho vā । tato yuktyā tasyārthasya sthirīkṛtya bhāvayataḥ sākṣātkaraṇamityanukramaḥ । tatra tāvatprathamaṃ duḥkhahetumeva parīkṣate, hetunivartanadvāreṇa duḥkhanivartanārthaṃ । duḥkhahetau ca nirūpite tasya punaranityatādirūpantatparīkṣaṇena nivartanayogyatānirūpaṇārthaṃ । anirūpite hi nivartanayogyatve nivartanāyotsāha eva na syāt । na hyahetukatve nityahetukatve vā nivartanāya vyāpāraḥ saphalaḥ । yataḥ ।

<h2 id='109,ii'>109,ii <small><small>(<a href='docExplore?doc_id=PVA_109,ii_109,vi'>PVA_109,ii_109,vi</a>)</small></small></h2>

	ahetornityataivāsti nityahetoḥ kṣayaḥ kutaḥ ।
	hetuvaikalyamaprāpya kathaṃ bhāvo nivartate ॥ 587 ॥ (PVA)
	yasya hetukṛto bhāvastadabhāvānna tadbhavet ।
	tadabhāve 'pi bhāvaścedabhāvosya kuto bhavet ॥ 588 ॥ (PVA)
	anityahetuko bhāvo hetvabhāve nivartate ।
	nityahetorabhāvosti na hetorna nivartate ॥ 589 ॥ (PVA)

<h2 id='109,v'>109,v <small><small></small></small></h2>

tasmādviśeṣaṇairanityatādibhirduḥkhasya । tasya hetoranityatāṃ parīkṣate ।

<h2 id='109,vi'>109,vi <small><small></small></small></h2>

	yatastathāsthite hetau nivṛttirneti paśyati ।
	phalasya hetorhānārthaṃ tadvipakṣaṃ parīkṣate ॥ 135 ॥
	sādhyate tadvipakṣo 'pi heto rūpāvabodhataḥ ।

<h2 id='109,viii'>109,viii <small><small>(<a href='docExplore?doc_id=PVA_109,viii'>PVA_109,viii</a>)</small></small></h2>

yadīśvarādiko nitya eva kaścid duḥkhasya hetuḥ syāt । tatastasyāvaikalyānnivṛttirna bhavati duḥkhasyeti matimān bhavet । tato nivartanāya na pravartate phalasya । na hyaśakye kaścit pravartate । pravartamāno vā na vighātabhāk । phalasya ca yo hetustadvipakṣaṃ parīkṣate । hetorhānārthaṃ । nahi bhavato 'pi vipakṣasaṅgamantareṇa nivṛttiḥ । na cāhetorabhāvo vipakṣābhāve । hetvabhā vādeva nivṛttiriti cet । karmmakṣayādeva nivṛttiriti paramataṃ । na 〈।〉 vidyātaḥ karmmāparāparamiti na karmmakṣayaḥ । avidyā ca hetuḥ karmmaṇa iti pratipādayiṣyate duḥkhasya ceti na doṣaḥ ।

<h2 id='109,ix'>109,ix <small><small>(<a href='docExplore?doc_id=PVA_109,ix_109,xiii'>PVA_109,ix_109,xiii</a>)</small></small></h2>

nanu duḥkhasya na heturniyatarūpaḥ priyaviprayogādyanekarūpatvāt । tato nivartaṃnamaśakyaṃ । atrocyate ।

<h2 id='109,x'>109,x <small><small></small></small></h2>

	ātmātmīyagrahakṛtaḥ snehaḥ saṃskāragocaraḥ ॥ 136 ॥
	heturvirodhi nairātmyadarśanaṃ tasya bādhakaṃ ।

<h2 id='109,xi'>109,xi <small><small></small></small></h2>

ātmātmīyayorabhiniveśakṛtaḥ sneho duḥkhasya hetuḥ । snehanivṛttau ca nātmīye vihanyamāne duḥkhaṃ ।

<h2 id='109,xii'>109,xii <small><small></small></small></h2>

nanu yadyapi nātmīye vihanyamāne 'pi na mānasaṃ duḥkhaṃ snehanivṛttau kāyikantvātmani kathaṃ na duḥkhaṃ । atrocyate ।

<h2 id='109,xiii'>109,xiii <small><small></small></small></h2>

	paraduḥkhena duḥkhī yastasya nātmasukhodayaḥ ।
	ātmīyābhiniveśe hi svasnehasya nivartanaṃ ॥ 590 ॥ (PVA)

<h2 id='109,xiv'>109,xiv <small><small>(<a href='docExplore?doc_id=PVA_109,xiv'>PVA_109,xiv</a>)</small></small></h2>

na khalu sutasnehatiraskriyamāṇātmasnehā kāyikamapi śastrādisaṃparkajanitamavalambante duḥkhaṃ । ātmīyasnehaśca satkāyadṛṣṭiduḥkhasya hetustato nairātmya<110>darśanambādhakaṃ virodhitvāt । tadākāravirodhī hi dharmmastasya bādhakaḥ । pavanasyeva snigdhatauṣṇyādayaḥ । tato nairātmyasātmībhāve tadviparyayākarasya satkāyadarśanasyānityasya sato nivṛttiḥ । tata ātmātmīyagrahanivṛttau sakalakāyikamānasaduḥkhanivṛttiḥ ।

<h2 id='110,ii'>110,ii <small><small>(<a href='docExplore?doc_id=PVA_110,ii_110,iv'>PVA_110,ii_110,iv</a>)</small></small></h2>

nanu dehacchedadāhādau ca kathaṃ maraṇādiduḥkhābhāvaḥ । naitadasti ।

<h2 id='110,iii'>110,iii <small><small></small></small></h2>

	maraṇantena dehena viyogādaparaṃ nahi ।
	dehāntarasyotpattiśca jananaṃ duḥkhitātra kā ॥ 591 ॥ (PVA)

<h2 id='110,iv'>110,iv <small><small></small></small></h2>

yadā dehenaikena viyujyate pareṇa ca tasya yuktiḥ smaraṇañca pūrvāparāvasthayorabhyāsajanitasmṛtipāṭavasya tadā bālabṛddhāvasthāparityāgopādānavat paridhānopādānatyāgavacca tasya kā pīḍā । na ca pīḍānusandhānā'grahamantareṇa yatraivābhyāsastadevābhiratikāraṇaṃ । audāsīnyābhyāse ca na sukhaduḥkhe staḥ ।

<h2 id='110,v'>110,v <small><small>(<a href='docExplore?doc_id=PVA_110,v_110,x'>PVA_110,v_110,x</a>)</small></small></h2>

	atyantamaudāsīnyasya sambhave dehabhogyayoḥ ।
	na pīḍāstyapakāre 'pi sattvadṛṣṭinivarttane ॥ 592 ॥ (PVA)

<h2 id='110,vi'>110,vi <small><small></small></small></h2>

tadāha ।

<h2 id='110,vii'>110,vii <small><small></small></small></h2>

	bahuśo bahudhopāyaṃ kālena bahunāsya ca ॥ 137 ॥
	gacchantyabhyasyatastatra guṇadoṣāḥ prakāśatāṃ ।

<h2 id='110,viii'>110,viii <small><small></small></small></h2>

nairātmyadarśanena sakalaparyākulatāheturāgādivyapagame prabodhavikāse cānekaprakārāparāparopāyābhyāsaguṇadoṣāṇāṃ prakāśanaṃ । śāstrābhyāse satyanekaprakāraśāstraguṇadoṣaprakāśanavat ।

<h2 id='110,ix'>110,ix <small><small></small></small></h2>

guṇadoṣaprakāśanaṃ hi buddheḥ pāṭavaṃ ।

<h2 id='110,x'>110,x <small><small></small></small></h2>

	buddheśca pāṭavāddhetorvāsanātaḥ prahīyate ॥ 138 ॥
	parārthavṛtteḥ khaḍgāderviśeṣoyaṃ mahāmuneḥ ।

<h2 id='110,xi'>110,xi <small><small>(<a href='docExplore?doc_id=PVA_110,xi'>PVA_110,xi</a>)</small></small></h2>

yadā ca paṭubodhopanītaguṇadoṣavivekastadā sakalamanubhūtaguṇamadhyavartti kṣaṇikamapi doṣajātaṃ jānāti । tato vāgvaiguṇyādikamapi nivartayituṃ prayatate'tovāsanā prahīyate । ayameva pratyekabuddhāryaśrāvakatīrthebhyo viśeṣo bhagavataḥ sugatasya । athavā yadi nāma duḥkhaprahāṇaṃ tathāpi na sarvajñatvaṃ bhavatyanyathā vītarāgaḥ sakala eva sarvavedī bhavet । atrocyate । bahuśo bahudhopāyamityādi । bahuprakāro hi khalūpāyaprapañca: । tadabhyāse ca sakalasāṃsārikaguṇadoṣaprakāśanaṃ mahatā kālena ।

<h2 id='110,xii'>110,xii <small><small>(<a href='docExplore?doc_id=PVA_110,xii_110,xiv'>PVA_110,xii_110,xiv</a>)</small></small></h2>

	smṛtipāṭavasadbhāve pūrvajātismṛtiryathā ।
	tadā tadanusāreṇa tatsarbādhigatiḥ punaḥ ॥ 593 ॥ (PVA)
	yathā grāmāntarāyātastatsaṃskārānuvṛttimān ।
	jñāyate tadvidā tadvadāgato janmanonyataḥ ॥ 594 ॥ (PVA)

<h2 id='110,xiv'>110,xiv <small><small></small></small></h2>

yathā khalu grāmāntarāgatastatsaṃparkopajanitaviśeṣadarśane tadvidā tata āgatatvena jñāyate । tato grāmāntarasyāpi tadviśeṣaṇatvena gatistadvadeva janmāntarasyāpi tajjanitasaṃskārakāraṇatvenānumānaṃ ॥ parokṣortho janmāntarasambhavī ।

<h2 id='110,xv'>110,xv <small><small>(<a href='docExplore?doc_id=PVA_110,xv_111,ii'>PVA_110,xv_111,ii</a>)</small></small></h2>

	kimanena prakāreṇa dānādirnānumīyate ।
	tataśca karmmaphalayorniyamaprativedanaṃ ॥ 595 ॥ (PVA)
<111>
	anena karmmaṇānena deśenāsya samāgamaḥ ।
	prāgāsīdevamākārasvabhāvasya samāgamāt ॥ 596 ॥ (PVA)

<h2 id='111,ii'>111,ii <small><small></small></small></h2>

pratiniyataṃ deśādisaṃsarggatatkāryasvabhāvayoravāntarasvabhāvanirūpaṇe sakalakāraṇasvabhāvatatkāryasvabhāvabhedasambandhavedanamiti pratiniyatasvabhāvasākalyavedanamiti sarvakarmmaphalādisambandhaparijñānaṃ ।

<h2 id='111,iii'>111,iii <small><small>(<a href='docExplore?doc_id=PVA_111,iii_111,v'>PVA_111,iii_111,v</a>)</small></small></h2>

	svarggāpavarggamārggasya yathāvadvedane sati ।
	puruṣārthajñatāmātrātsampūrṇṇaṃ śāsanaṃ mataṃ ॥ 597 ॥ (PVA)

<h2 id='111,iv'>111,iv <small><small></small></small></h2>

na ca kāryakāraṇamativṛtya parasparaṃ sakalaṃ jagajjāyate । tatonekaprakārakāryakāraṇabhāvabhāvanānubandhena sakalasya jagato bhavati vedanamanavadyaṃ tataḥ sarvajñatā ।

<h2 id='111,v'>111,v <small><small></small></small></h2>

athānumānena vedane kathamasya sākṣāddarśitvaṃ sākṣāddraṣṭā ca bhagavāniṣyate । tadapi yatkiñcideva ।

<h2 id='111,vi'>111,vi <small><small>(<a href='docExplore?doc_id=PVA_111,vi_111,vii'>PVA_111,vi_111,vii</a>)</small></small></h2>

	sarvākārānumānaṃ yadadhyakṣāttanna bhidyate ।
	nendriyeṇāpi saṃyogastatodhikaviśeṣakṛt ॥ 598 ॥ (PVA)

<h2 id='111,vii'>111,vii <small><small></small></small></h2>

yatkhalu sarvākārapadārthasvarūpavedanaṃ tadevādhyakṣaṃ । sākṣātkaraṇārtho hi pratyakṣārthaḥ । nanvakṣaṃ prati vartate iti pratyakṣaṃ 〈।〉 nādhyakṣalakṣaṇametat । api tu sākṣātsadbhūtapadārthavedanaṃ । akṣantūpalakṣaṇamātraṃ । kiñca । yadyakṣayoge 'pi sākṣāddarśanābhāvaḥ kintadadhyakṣaṃ । akṣameva tanna bhavatyupahatatvāditi cet । ucyate ।

<h2 id='111,viii'>111,viii <small><small>(<a href='docExplore?doc_id=PVA_111,viii_111,x'>PVA_111,viii_111,x</a>)</small></small></h2>

	asākṣātkṛtihetutvādanakṣaṃ yadi tanmataṃ ।
	sākṣātkaraṇahetutvādakṣamityavadhāryatāṃ ॥ 599 ॥ (PVA)

<h2 id='111,ix'>111,ix <small><small></small></small></h2>

nahi saṃsthānādimātrakādevākṣatā yuktā । upahatasyāpi tattvaprasaṅgāt । sākṣātkaraṇahetutve tvakṣatāyāṃ manaso 'pi tathātvāvirodhaḥ । anyacca ।

<h2 id='111,x'>111,x <small><small></small></small></h2>

	manasaḥ pāṭavādeva spaṣṭamākāradarśanaṃ ।
	manasi vyākule hyakṣapratīteḥ spaṣṭatā kutaḥ ॥ 600 ॥ (PVA)

<h2 id='111,xi'>111,xi <small><small>(<a href='docExplore?doc_id=PVA_111,xi_111,xiii'>PVA_111,xi_111,xiii</a>)</small></small></h2>

manasa eva samādhānasaṅgatādakṣavijñānamapi sākṣātkāri । ato'dhyakṣajanyatvamakāraṇameva । tasmādanumānamapi sarvākārasākṣātkaraṇapravṛttaṃ pratyakṣameva ।

<h2 id='111,xii'>111,xii <small><small></small></small></h2>

nanvatītādau parokṣerye pravartamānaṃ kathaṃ pratyakṣaṃ । naitadapi yuktaṃ ।

<h2 id='111,xiii'>111,xiii <small><small></small></small></h2>

	sākṣātkaraṇasadbhāve kathamasya parokṣatā ।
	sākṣātkṛtaḥ parokṣaścedaparokṣo na vidyate ॥ 601 ॥ (PVA)

<h2 id='111,xiv'>111,xiv <small><small>(<a href='docExplore?doc_id=PVA_111,xiv_111,xv'>PVA_111,xiv_111,xv</a>)</small></small></h2>

athākṣavyāpāradaparokṣatā । sa evākṣavyāpāraḥ sākṣātkaraṇamantareṇa kathamavagamyate । sākṣātkaraṇenāvagatau sarvākārānumāne 'pyakṣavyāpāraḥ syāt । anumānāvatārasya sarvatra bhāvāt । cakṣurādivyāpāro 'pyanumānādavagamyate । api ca ।

<h2 id='111,xv'>111,xv <small><small></small></small></h2>

	sarvākārānumānaṃ hi prāg dṛṣṭasya bhavedyadā ।
	tadātmacakṣurādīnāṃ vyāpāro 'pi pratīyate ॥ 602 ॥ (PVA)
	kvacidbhāvī kvacid bhūtaḥ so'numānena gamyate ।
	akṣavyāpāra ityeṣā tatrākṣavyāvṛttirna kiṃ ॥ 603 ॥ (PVA)

<h2 id='111,xvii'>111,xvii <small><small>(<a href='docExplore?doc_id=PVA_111,xvii_112,i'>PVA_111,xvii_112,i</a>)</small></small></h2>

yadā tadaivotpanno bhāvī vā padārthonumīyate । tadā bhāvī tatrākṣavyāpāraḥ pratīyate'numānena । yadā bhūtastadā bhūta eva । sā cā sarvākāreṇānumānataḥ pratīyamānaḥ samastyeva kathamabhāvo'kṣavyāpārasya ।

<h2 id='111,xviii'>111,xviii <small><small></small></small></h2>

nanu bhāvī bhūto vā kathamasti । naitadasti ।

<112>

<h2 id='112,i'>112,i <small><small></small></small></h2>

	sākṣātkaraṇamevāsya bhāvasyāstitvamucyate ।
	sarvatra sākṣātkaraṇātsattvaṃ bhāvasya gamyate ॥ 604 ॥ (PVA)

<h2 id='112,ii'>112,ii <small><small>(<a href='docExplore?doc_id=PVA_112,ii_112,iii'>PVA_112,ii_112,iii</a>)</small></small></h2>

vartaṃmānābhimatasyāpi padārthātmani stambhādau sākṣātkaraṇādeva gamyate tadastitvaṃ nānyataḥ ।

<h2 id='112,iii'>112,iii <small><small></small></small></h2>

nanvasākṣātkṛte 'pi vahnayādāvanumānagamyamastitvaṃ । na 〈।〉 tatrāpi tathābhūtasyaivānumānaṃ sākṣātkṛtaṃ kriyamāṇaṃ kariṣyamāṇañcānumīyate'nyathānumānāpravṛtteḥ । darśanānusāryanumānaṃ dṛśyatāmevānumāpayati । anyathā'yogāt । yadi tu na kenacid dṛṣṭaṃ dṛśyate drakṣyate vā tadā ca śaviṣāṇāyamānamasadeva । sarvasāmarthyopākhyāviraha evānupākhyā ।

<h2 id='112,iv'>112,iv <small><small>(<a href='docExplore?doc_id=PVA_112,iv_112,v'>PVA_112,iv_112,v</a>)</small></small></h2>

nanu vartamānakālasambandhostitvaṃ na sākṣātkaraṇaṃ । tathā ca yogināmatītānāgatapadārthasākṣātkaraṇaṃ bhavadbhiriṣyate । vartamānatāmātradarśane tu nāsāvatītādidarśī । tataḥ sarvajanasamānatā kathamasya śāstṛtvaṃ yogitvamveti pare uktavantaḥ । tatredamucyate ।

<h2 id='112,v'>112,v <small><small></small></small></h2>

	na pramāṇana kenāpi gatiḥ kālasya vidyate ।
	rūpādimātrasya gatiḥ pratyakṣādanumānataḥ ॥ 605 ॥ (PVA)

<h2 id='112,vi'>112,vi <small><small>(<a href='docExplore?doc_id=PVA_112,vi_112,vii'>PVA_112,vi_112,vii</a>)</small></small></h2>

pratyakṣamativṛttyāpi vṛttimabhyupalabhyate ॥

<h2 id='112,vii'>112,vii <small><small></small></small></h2>

pratyakṣeṇa rūpādīnāṃ svabhāva eva kevalamupalabhyate na kālādiyogaḥ । tadākāramātrasamagāmādadhyakṣasya 〈।〉 na hi purovarttyākāraparigrahamantareṇa pratyakṣamīkṣate । anyathā sarvaḥ sarvadarśī bhavet । na ca purovarttyākāratayā kālaḥ stambhādivadupalabhyate । nāpi pratyakṣamantareṇānumānaṃ । atha kṣipracirādipratyayagrāhyo'numeyo vā । tadapi na samyak ।

<h2 id='112,viii'>112,viii <small><small>(<a href='docExplore?doc_id=PVA_112,viii_112,xi'>PVA_112,viii_112,xi</a>)</small></small></h2>

	ciramityādi buddhīnāṃ na purovarttikālatā ।
	naivamākāravirahe buddheḥ pratyakṣateṣyate ॥ 606 ॥ (PVA)

<h2 id='112,ix'>112,ix <small><small></small></small></h2>

ciraṃkṛtamityādau ghaṭādikamevāvabhāsate । na tu tatrāparaḥ kālaḥ ।

<h2 id='112,x'>112,x <small><small></small></small></h2>

athāpi syād 〈।〉 yadi ghaṭādaya eva kāryatābhājo'vabhāsante । kastarhi cirādyarthaḥ । atrocyate ।

<h2 id='112,xi'>112,xi <small><small></small></small></h2>

	ghaṭādyavayavādīnāṃ samāptirmandatākramāt ।
	cirārthaḥ kālavirahe kāraṇānāmasannidheḥ ॥ 607 ॥ (PVA)

<h2 id='112,xii'>112,xii <small><small>(<a href='docExplore?doc_id=PVA_112,xii_112,xiv'>PVA_112,xii_112,xiv</a>)</small></small></h2>

mandakrameṇa yā ghaṭādyavayavānāṃ pariniṣpattiḥ samāptiścirārthaḥ sa ।

<h2 id='112,xiii'>112,xiii <small><small></small></small></h2>

nanu kālamantareṇa saiva mandatākramaśca na yuktaḥ । na 〈।〉 sādhanāsannidhānamātreṇa tadupapatteḥ । sādhanāsannidhānañca sannidhānakāraṇābhāvāt । sannidhānakāraṇābhāvo 'pi tatkāraṇābhāvata ityānādireṣa hetuprakramaḥ । tato na kālo nāma kaścit ।

<h2 id='112,xiv'>112,xiv <small><small></small></small></h2>

	atha kālabalānmāndyaṃ kṣipratā vā pravartate ।
	kāryāṇāṃ hetunā tatra kiṃ kṛtyamiti cintyatāṃ ॥ 608 ॥ (PVA)

<h2 id='112,xv'>112,xv <small><small>(<a href='docExplore?doc_id=PVA_112,xv'>PVA_112,xv</a>)</small></small></h2>

kālaḥ kāryāṇāṃ pravartakaḥ kimatra kāraṇānāṃ vyāpārasya phalaṃ । kāraṇamantareṇa na kālaḥ samartha iti cet । kāraṇabhāvābhavābhyāmeva tarhi kāryāṇāmutpādaḥ kālastu na samarthaḥ 〈।〉 yadi tu kālābhāve kāraṇānāmasāmarthyaṃ । yuktaḥ kālasya kāraṇabhāvaḥ । na cābhāvaḥ kālasya vyāpinityattvāt । ayāparāparakālasamavadhānāpekṣakāraṇādutpattistadevāparāparakālasamavadhānaṃ kutaḥ । kāraṇāntarāditi cet । tata eva tarhi kāryakramaḥ kiṃ kālena । krama eva kāla iti cet । na 〈।〉 sahitāsahitabhāvasya kramatvāt । sa ca padārtharūpa eveti nāparaḥ kālaḥ । athādityādigatireva kālaḥ । na 〈।〉 ādityādisvarūpavyatirekeṇa gatyabhāvāt । tacca svarūpaṃ pratyakṣagamyameva ।

<h2 id='112,xvi'>112,xvi <small><small>(<a href='docExplore?doc_id=PVA_112,xvi_113,iv'>PVA_112,xvi_113,iv</a>)</small></small></h2>

	dṛṣṭatātītakālatvaṃ dṛśyatā vartamānatā ।
	bhāvitā drakṣyamānatvamiti kālavyavasthitiḥ ॥ 609 ॥ (PVA)

<113>

<h2 id='113,i'>113,i <small><small></small></small></h2>

kathantarhi vyatirekapratyayoyaṃ kālosya bhāvasyeti ।

<h2 id='113,ii'>113,ii <small><small></small></small></h2>

	kāyaḥ śilāsutasyāyaṃ vyatirekagatiryathā ।
	kālasya vyatirekitvaṃ tathā pramitisaṅgataṃ ॥ 610 ॥ (PVA)

<h2 id='113,iii'>113,iii <small><small></small></small></h2>

tathā cāha lokaḥ ।

<h2 id='113,iv'>113,iv <small><small></small></small></h2>

	kaḥ kālo bhavato jātaḥ susthitatvādi kintava ।
	tatsvarūpaviśeṣasya praśne yuktamidaṃ vacaḥ ॥ 611 ॥ (PVA)

<h2 id='113,v'>113,v <small><small>(<a href='docExplore?doc_id=PVA_113,v'>PVA_113,v</a>)</small></small></h2>

tata idānīmadṛśyamānamatītamanāgatamityarthatattvaṃ । evamatītādidarśanaṃ yogināmiti adṛśyamānadarśanamiti prāptaṃ । tatra yadi svayamadṛśyamānaṃ paśyatītyucyate । tadā mātā ca bandhyā ceti prāptaṃ । tasmādatītādi paśyatīti korthaḥ । anyenādṛśyamānaṃ paśyati tad dṛśyamānatayā vartamānameva tāvatā taditi na doṣaḥ । anyāpekṣayā tasyātītāditvaṃ । tasmādyatsākṣātkṛtaṃ tadevāstīti nātītādakṣavyāpārastasya sākṣātkṛtatvenāsthitvāt ।

<h2 id='113,vi'>113,vi <small><small>(<a href='docExplore?doc_id=PVA_113,vi_113,vii'>PVA_113,vi_113,vii</a>)</small></small></h2>

	kiñca tatkālayogena tasya sākṣātkriyā yadā ।
	tadedānīmasattve 'pi tasyāstitvamadurghaṭaṃ ॥ 612 ॥ (PVA)

<h2 id='113,vii'>113,vii <small><small></small></small></h2>

yadyapīdānīntanakālasambandho nāsti । tadātanakālavartamānatāsambandhastu sākṣātkṛtostyeva । tato vartamānārthagrahaṇādatītādijñānasyāstyeva sarvākāraparicchedavatodhyakṣatā । kathantarhi tasyātītatā । draṣṭurvartamānakālasambandhitayā grahaṇāt । anyaistatkālasambandhitayā vā grahaṇāt । yoginā ca samādhānādutthitenātītayā vyavahārāt । adyaiva yoginā dṛṣṭaṃ kathamatītamiti cet । naitadasti yataḥ ।

<h2 id='113,viii'>113,viii <small><small>(<a href='docExplore?doc_id=PVA_113,viii_113,xi'>PVA_113,viii_113,xi</a>)</small></small></h2>

	idānīntanakālatvaṃ draṣṭureveti gamyate ।
	anyakālaḥ kathaṃ yukto nāmānyasya viśeṣakaḥ ॥ 613 ॥ (PVA)

<h2 id='113,ix'>113,ix <small><small></small></small></h2>

yo hi karttuḥ kālaḥ sa kathamanyasya prameyasya bhavet । na khalu karkatāśvasya goryuktā ।

<h2 id='113,x'>113,x <small><small></small></small></h2>

atha tadā pratīyamānaḥ kathamanyakālaḥ । anyakālatvena pratīteḥ । tathāhi ।

<h2 id='113,xi'>113,xi <small><small></small></small></h2>

	yasya yadrūpasasamvittistadā tasyānyadāpi vā ।
	tadrūpameva tadvastu karttṛkālo na tasya tu ॥ 614 ॥ (PVA)

<h2 id='113,xii'>113,xii <small><small>(<a href='docExplore?doc_id=PVA_113,xii'>PVA_113,xii</a>)</small></small></h2>

kālo hi kartturnārthasya kālāntaraviśeṣaṇatvena pratīyamānaṃ kathaṃ kartturanyakālatvamanurudhyate । karttā hi paścādanyakālatāṃ pratipadyate ātmanaḥ pratīyamānantu kālāntarasambandhitayā pratyeti kathaṃ tasyānyathā vyavasthāpanaṃ । kiñca । kartturapi tadā tatkālataiva pratīyate । paścādanyakālatānyaiva tasya karttustatkālatetyuktaṃ । tasmāttatkālatayā pratīyate taditi tathāstitvaṃ । mayā tu punaradya pratipannaṃ taditi smaraṇavyavahāramātrakameva na paramārthaḥ । pratyakṣasyāvṛtteḥ । tasmātsarvākāreṇa pratīyamānaṃ pratyakṣameva ।

<h2 id='113,xiii'>113,xiii <small><small>(<a href='docExplore?doc_id=PVA_113,xiii_113,xv'>PVA_113,xiii_113,xv</a>)</small></small></h2>

athāpi syād 〈।〉 yadi tatpratyakṣaṃ kathamanyenāgatiḥ । yasya hi bhāvī sutastadanubhūyamānatayā dṛṣṭastenāpratīyamānatāyāṃ kathamabhrāntatā । idānīṃ yoginaḥ pratipattirna sutavataḥ ।

<h2 id='113,xiv'>113,xiv <small><small></small></small></h2>

tadapyasat ।

<h2 id='113,xv'>113,xv <small><small></small></small></h2>

	yathā sa dṛṣṭaḥ śarīrādikālayuktastathā tasya na bādhitatvaṃ ।
	tatkālayogastu na tena dṛṣṭastathā pratī 〈tā〉 vapi nāsti doṣaḥ ॥ 615 ॥ (PVA)

<114>

<h2 id='114,i'>114,i <small><small>(<a href='docExplore?doc_id=PVA_114,i_114,iii'>PVA_114,i_114,iii</a>)</small></small></h2>

bhāviśarīrādi kālasambandhī hi tenāsau tasya putro dṛṣṭaḥ । sa tathā pratītāvapi na bādhyate । tadāpi yadyapratītistato bādhanaṃ ।

<h2 id='114,ii'>114,ii <small><small></small></small></h2>

atha yathā tenādya tad dṛśyate tathānyenāpi yogītareṇa, kasmādadṛṣṭistasyeti tadapratītyā bādhanaṃ । tadapyasāraṃ ।

<h2 id='114,iii'>114,iii <small><small></small></small></h2>

	anyena dṛśyate dūre yathānyenāpi kiṃ tathā ।
	aśvādikasya sattāyāmapi sarvairna darśanaṃ ॥ 616 ॥ (PVA)
	śaktirekasya yatrāsti na parasyāpi tatra sā ।
	ayogināmadṛśyatvādanāgatamiti sthitiḥ ॥ 617 ॥ (PVA)

<h2 id='114,v'>114,v <small><small>(<a href='docExplore?doc_id=PVA_114,v_114,vii'>PVA_114,v_114,vii</a>)</small></small></h2>

athāpi syād । yadyanena dṛśyate । tathāpi tatsvarūpeṇa pratīyamānaṃ tadā kathamanāgataṃ ।

<h2 id='114,vi'>114,vi <small><small></small></small></h2>

	upalabdhiryataḥ sattānupalabdherabhāvatā ।
	upalabdhe 'pyasattāyāṃ sattā nāstyeva kasyacit ॥ 618 ॥ (PVA)

<h2 id='114,vii'>114,vii <small><small></small></small></h2>

nopalabhyamānamevāsadityatiprasaṅgāt । atha yatkālaṃ yadupalabhyate tadaiva tatsaditi । tadapyayuktaṃ ।

<h2 id='114,viii'>114,viii <small><small>(<a href='docExplore?doc_id=PVA_114,viii_114,x'>PVA_114,viii_114,x</a>)</small></small></h2>

	padārthavyatirekeṇa na kālaḥ kaścidīkṣitaḥ ।
	grīṣmādayaḥ padārthāstu viṣayā eva kecana ॥ 619 ॥ (PVA)

<h2 id='114,ix'>114,ix <small><small></small></small></h2>

na khalu kālaḥ kaścit viṣayaviśeṣavyatirekeṇa upalabhyate । śītādīnāmādityagativiśeṣāṇāñca grīṣmādikālatvāt । teṣāñca upalabhyatve vartamānataiva kathamatītabhāvitā ।

<h2 id='114,x'>114,x <small><small></small></small></h2>

	grīṣmādīnāmatītādiviveko gamyate kathaṃ ।
	anyairanupalabdhaśced dvayo rnāsti vivekitā ॥ 620 ॥ (PVA)

<h2 id='114,xi'>114,xi <small><small>(<a href='docExplore?doc_id=PVA_114,xi_114,xiii'>PVA_114,xi_114,xiii</a>)</small></small></h2>

yadyapi tadānīmanupalabdhistathāpyavartamānatā tadadyāvartamānaṃ kimatītamathānāgatamiti kuto vivekaḥ । atrocyate ।

<h2 id='114,xii'>114,xii <small><small></small></small></h2>

	anumānaṃ yathāvṛttaṃ tathā taditi gṛhyatāṃ ।
	pratyakṣamapi tadvastu tathaivetyavagacchati ॥ 621 ॥ (PVA)

<h2 id='114,xiii'>114,xiii <small><small></small></small></h2>

yathā tadanumānamatītānāgatāditvena pratyeti tathā pratyakṣamapi tenānumānena samutthāpitaṃ । nahi tadanumānotthāpitaṃ pratyakṣamanyathā pratyeti । tasmādyathā yatpratīyate tathā tadastītyavagamyatāṃ ।

<h2 id='114,xiv'>114,xiv <small><small>(<a href='docExplore?doc_id=PVA_114,xiv_114,xvi'>PVA_114,xiv_114,xvi</a>)</small></small></h2>

nanvanumānotthāpitatvaṃ pratyakṣasya krameṇa pratipattyā bhāvyaṃ tathā cānādya 〈na〉 ntavastuprabandhapratipatteraparisamāptiriti kathaṃ sarvajñatā । naitadasti ।

<h2 id='114,xv'>114,xv <small><small></small></small></h2>

	atyantābhyāsatastasya jhaṭityeva tadarthavit ।
	akasmāddhūmatovahnipratītiriva dehināṃ ॥ 622 ॥ (PVA)

<h2 id='114,xvi'>114,xvi <small><small></small></small></h2>

na hyabhyāsasaṅgatasantānānāṃ dhūmādagnipratītiḥ kramavyapekṣāyogīnī । tato na kramaḥ pratītiriti na doṣaḥ ।

<h2 id='114,xvii'>114,xvii <small><small>(<a href='docExplore?doc_id=PVA_114,xvii_114,xix'>PVA_114,xvii_114,xix</a>)</small></small></h2>

nanvanādivastunaḥ kathaṃ pratītiparisamāptiḥ parisamāptau vā kathamanāditā । naitadasti ।

<h2 id='114,xviii'>114,xviii <small><small></small></small></h2>

	vedo 'pi yadyanādiḥ syāt kathamasmātpratītayaḥ ।
	anādau pratipattīnāṃ samāptirvidyate nahi ॥ 623 ॥ (PVA)

<h2 id='114,xix'>114,xix <small><small></small></small></h2>

yadi vedo'nādyanantaḥ kathamataḥ pratītiḥ । anādyanantatayā cenna samāptiriti na kiñcit karttavyaṃ । yadi hi vedādanyadā na pratītirāsīdbhaviṣyati vā na vedaḥ pramāṇaṃ ।

<115>

<h2 id='115,i'>115,i <small><small>(<a href='docExplore?doc_id=PVA_115,i'>PVA_115,i</a>)</small></small></h2>

nanvadya tāvat pratītirasti । niyoktā mamāyaṃ veda iti pratīteḥ । anyadā bhavatu mā vā bhūt । tathāpyasau pravartakatvātpramāṇameva pravartakābhidhānāt । naitadasti । yadyayamartho'nyadāsya na syāt idānīṃ kutaḥ । yadi vedo'nyadā naitadartha ityāśaṅkā । idānīmapi pramāṇamiti na syāt pūrvavat । atha pūrvamapyevameva । tataḥ paramapi । tato 'pi paramiti na parisamāptiḥ । tata ekadā sandehe paratrāpyanāśvāsa iti na pramāṇatā । atha pūrvaṃ sāmānyamekadaiva pratīyate । tathā satyanumānametat । tataḥ sarvākārānumāne pratyakṣatāpyavyavahṛtaiveti । tato nādyanantasya pratyakṣeṇāpi vedanaṃ । tasmāt ca 〈।〉

<h2 id='115,ii'>115,ii <small><small>(<a href='docExplore?doc_id=PVA_115,ii_115,iv'>PVA_115,ii_115,iv</a>)</small></small></h2>

svasantānaparicchede tatsaṃsarggi pratīyate । tatsaṃsarggipratītau ca parasyāpi pratītitaḥ ।

<h2 id='115,iii'>115,iii <small><small></small></small></h2>

	anantavastuvijñānamevaṃ sati na durghaṭaṃ ॥ 624 ॥ (PVA)

<h2 id='115,iv'>115,iv <small><small></small></small></h2>

tasmādaparimitikāryakāraṇabhāvabhedābhyāse sakalakāryabhedabhāsanaṃ sakalakāryabhedabhāsanaṃ tat-prabhāvācca kāraṇabhedasyāpīti । ayamupāyābhyāsa upāyaḥ sarvaparicchedasya 〈।〉 ato dayāvān avaśyamupāyābhiyogī । vedastu parijñānato 'pi svarggāpavarggamātravedane nopāya iti prāgeva pratipāditaṃ ।

<h2 id='115,v'>115,v <small><small>(<a href='docExplore?doc_id=PVA_115,v_115,vi'>PVA_115,v_115,vi</a>)</small></small></h2>

nanu yadi nāmopāyābhyāsāt samīhitaṃ sarvavedanaṃ । rāgaprahāṇañca sambhavati । tathāpi vāsanāvaiguṇyādanyathāpi apadiśedasamāhitāvasthāyāṃ । kṣudādiyogastu vyāghātakārī parārthasyeti na vedādasya viśeṣaḥ । naitadasti ।

<h2 id='115,vi'>115,vi <small><small></small></small></h2>

	vedasya mūlābhāvānna prāmāṇyaṃ paramārthataḥ ।
	nārthena saṅgatistasya vyavahāro 'pyamūlakaḥ ॥ 625 ॥ (PVA)

<h2 id='115,vii'>115,vii <small><small>(<a href='docExplore?doc_id=PVA_115,vii_115,viii'>PVA_115,vii_115,viii</a>)</small></small></h2>

na khalvanāditve vedasya prathamamarthasambandhaparigrahaḥ । vyavahārastu yājñikānāmamūlaka eva tato'ndhaparamparaiva paraṃ । vikalpārthapratibhāsanamapi saṃketabalāt na ca tāvatārthaprāptiranyatrāpi darśaṃnāditi pratipāditaṃ । atra tvanumānamūlatā । tato vāsanāyāmapi na doṣaḥ । kiñca ।

<h2 id='115,viii'>115,viii <small><small></small></small></h2>

	buddheśca pāṭavāddhetorvāsanātaḥ prahīyate ।
	parārthavṛtteḥ khaḍgāderviśeṣoyaṃ mahāmuneḥ ॥ 626 ॥ (PVA)

<h2 id='115,ix'>115,ix <small><small>(<a href='docExplore?doc_id=PVA_115,ix_115,x'>PVA_115,ix_115,x</a>)</small></small></h2>

paṭuprabodhasya sakalameva sūkṣmamapi guṇadoṣajātamābhāti । sattvārtharaktasya yadapi iṣṭatvaṃ pīḍākaraṃ tatastadabhyāsena tiraskaroti । kṣudādayo 'pi viparītabhāvanāvatāmeva bhavanti nānyathā । tathāhi ।

<h2 id='115,x'>115,x <small><small></small></small></h2>

	yadā jātismaratvena pūrvāvaṣṭambhasaṅgatiḥ ।
	tadā devādibhāvena kṣuddainyāderasambhavaḥ ॥ 627 ॥ (PVA)

<h2 id='115,xi'>115,xi <small><small>(<a href='docExplore?doc_id=PVA_115,xi_115,xiv'>PVA_115,xi_115,xiv</a>)</small></small></h2>

kiñca ।

<h2 id='115,xii'>115,xii <small><small></small></small></h2>

	trirbhoktābhyāsataḥ sārthaṃ dvirbhuṃkte 'pyadhigacchati ।
	dvirbhoktāsakṛdeveti tataḥ kṣutsarvathā'satī ॥ 628 ॥ (PVA)

<h2 id='115,xiii'>115,xiii <small><small></small></small></h2>

yadi tu vastuvṛttamevaitat । abhyāsasādhitaṃ na bhavet । tasmād ।

<h2 id='115,xiv'>115,xiv <small><small></small></small></h2>

	abhyāsamūlakāḥ sarve guṇadoṣāśca dehināṃ ।
	ātmāyattaḥ sa cābhyāso guṇeṣveva varaṃ kṛtaḥ ॥ 629 ॥ (PVA)

<h2 id='115,xv'>115,xv <small><small>(<a href='docExplore?doc_id=PVA_115,xv_116,i'>PVA_115,xv_116,i</a>)</small></small></h2>

ata eva cābhyāsapāṭavasaṅgamādeva pratyekabuddhaśrāvakebhyo bhagavān viśiṣyate sugataḥ । nanvācāryeṇa śāsanamupāyatvena duḥkhapraśamasya nirdiṣṭaṃ । tathā coktaṃ । prayogo jagacchāsanācchāstṛtvaṃ । tataḥ kathamupāyābhyāsaḥ syāt । sattyametat । kintūpāyāsa eva śāsanaṃ nāparamityāha ।

<116>

<h2 id='116,i'>116,i <small><small></small></small></h2>

	upāyābhyāsa evāyaṃ tādarthyācchāsanaṃ mataṃ ॥ 136 ॥
	niṣpatteḥ prathamaṃ bhāvāt heturuktamidaṃ dvayaṃ ।

<h2 id='116,ii'>116,ii <small><small>(<a href='docExplore?doc_id=PVA_116,ii'>PVA_116,ii</a>)</small></small></h2>

na khalu mukhyaṃ śāsanamabhimataṃ kintūpāyābhyāsa eva । kathaṃ tādarthyāt । bhavati hi tadarthe tacchabdaḥ । tadyathendrārthā sthūṇendraśabdavācyā । tadarthatvaṃ kutastatobhāvāt । upāyābhyāsabuddhipāṭavābhyāṃ śāsanaṃ nivartate । kuta etajjñāyate 〈।〉 tadāha । "heturuktamidaṃ dvayaṃ" । tatra heturāśayaprayogasampat । āśayo jagaddhitaiṣitāprayogo jagacchāśanācchāstṛtvaṃ । heturuktametadityapi kutaḥ । prathamamuktereva nahi mukhyasya sugatatve hetutvaṃ । tasmādupāyābhyāsa eva śāsanaṃ nānyadityavagantavyaṃ । evamupāyābhyāsātsugato bhavati bhagavān ।

<h1 id='1.1.4.5'>1.1.4.5</h1>

<(5) sugatatvāt bhagavān pramāṇam>

<h2 id='116,iii'>116,iii <small><small>(<a href='docExplore?doc_id=PVA_116,iii_116,v'>PVA_116,iii_116,v</a>)</small></small></h2>

kintatsugatatvamityāha ।

<h2 id='116,iv'>116,iv <small><small></small></small></h2>

	hetoḥ prahāṇaṃ triguṇaṃ sugatatvaṃ aniḥśrayād ॥ 140 ॥
	duḥkhasya śastaṃ nairātmyadṛṣṭestadyuktito 'pi vā ।

<h2 id='116,v'>116,v <small><small></small></small></h2>

ātmātmīyagrahakṛtaḥ snehaḥ saṃskāragocaro hetuḥ । tasya hetoḥ prahāṇaṃ triguṇaṃ praśastatvāt apunarāvṛtteḥ niḥśeṣaprahāṇañceti । prahāṇamabhāva ātmātmīyagrahādeḥ । tasyābhāvasya duḥkhaniḥśrayābhāvāt praśastatvaṃ । ātmātmīyagrahe tu tīrthyānāṃ duḥkhasya prahāṇaṃ । hetorduḥkhasaṅgataṃ । ātmātmīyagrahe hi niḥsandigdhaṃ duḥkhamāste । tadeva prahāṇaṃ । kuto nairātmyadarśanādeva । darśanaheyakleśaprahāṇaṃ darśanādeva । yuktito vā । yuktirabhyāso bhāvanā bhāvanāheyasya kleśarāśeḥ । athavā yuktiryogaḥ । parasparasaṅgatādvaitaṃ । advaitadṛṣṭito 'pi vā । ekadā pudgalanairātmyādathavā dharmmanairātmyāt । sarvathānairātmyadarśanānna duḥkhāśrayaṇamiti । evaṃ tāvatpraśastatā guṇa ekaḥ । apunarāvṛttiguṇastu dvitīyaḥ । kāsāvapunarāvṛttirityāha ।

<h2 id='116,vi'>116,vi <small><small>(<a href='docExplore?doc_id=PVA_116,vi_116,vii'>PVA_116,vi_116,vii</a>)</small></small></h2>

	punarāvṛttirityuktau janmadoṣasamudbhavau ॥ 141 ॥
	ātmadarśanabījasya hānādapunarāgamaḥ ।

<h2 id='116,vii'>116,vii <small><small></small></small></h2>

janmanaḥ sambhavo doṣāṇāṃ ca punarāvṛttiḥ । nirdoṣāvasthā rāgādyabhāvāt । punaranutpattiśca janmābhāvaḥ । mokṣanagaragamanaṃ । doṣabhāve janmanaśca punarāvṛtta ityucyate । te ca doṣā ātmadarśanābhāvānna punarutpadyante । ātmadarśanabījoddharaṇāt । janma ca kleśābhāvāt na sambhavati । tato punarāgamaḥ । "kleśakarmmodbhavaṃ janmeti" paścātpratipādayiṣyate । ātmadarśanābhāvācca kutaḥ kleśa ityāha ।

<h2 id='116,viii'>116,viii <small><small>(<a href='docExplore?doc_id=PVA_116,viii_116,x'>PVA_116,viii_116,x</a>)</small></small></h2>

ātmopakārasmaraṇādupakāriṇirāgitā । apakārasmṛtau dveṣo moha ātmādidarśanaṃ ॥ 630 ॥

<h2 id='116,ix'>116,ix <small><small></small></small></h2>

ātmani upakāriṇyapakāriṇi ca rāgadveṣau tāvātmābhāvānna staḥ । ātmadarśanantu mohaḥ । sa nairātmyabhāvātsākṣādeva nivartate । advaitadarśane tu sutarāmeva rāganivṛttirviṣayābhāvāt ।

<h2 id='116,x'>116,x <small><small></small></small></h2>

nanu nairātmyadarśaṃnaṃ phalaṃ nivartakamātmadarśanasya viparītatvāditi cet । parasparaṃ samānaṃ viparītatvaṃ । tato nivarttitaṃ nairātmyadarśanenātmadarśanaṃ nivartakamapīti nāpunarāvṛttistato'śeṣanivṛttirapi nāsyeva । na cānyaḥ śeṣaḥ punarāvṛtteḥ ।

<117>

<h2 id='117,i'>117,i <small><small>(<a href='docExplore?doc_id=PVA_117,i_117,iii'>PVA_117,i_117,iii</a>)</small></small></h2>

atredamucyate ।

<h2 id='117,ii'>117,ii <small><small></small></small></h2>

	tadbhūtabhinnātmatayā'śeṣamakleśanirjaraṃ ॥ 142 ॥
	kāyavāgbuddhivaiguṇyaṃ mārgoktyapaṭutāpi vā ।

<h2 id='117,iii'>117,iii <small><small></small></small></h2>

tasya nairātmyadarśanasya sadbhūtatvāt । viparītatvācca । tadviparītatvādātmadarśanasya । bhūtamabhūtasya nivartakaṃ vaiparītyena vaiparītyamātraṃ । bhinnātmakañca । na cātmadarśanaṃ bhinnātmakaṃ । ātmābhāvāt paramārthataḥ abhūtatvādātmanaḥ । śeṣaḥ tarhi kaḥ punaḥ । punarāvṛttyabhāvāt aparaḥ । atrocyate । kāyavāgbuddhivaiguṇyaṃ ।

<h2 id='117,iv'>117,iv <small><small>(<a href='docExplore?doc_id=PVA_117,iv_117,v'>PVA_117,iv_117,v</a>)</small></small></h2>

nanu kleśakṛtasya kleśābhāve kutaḥ sambhavaḥ । nākleśanirjaramapi vāsanāmātrasaṅgamāt vṛṣalīvādavat । mārggasyānekaprakāraniruktyapāṭavaṃ । tasya tarhi śeṣasya hānaṃ kutaḥ । nairātmyādaparihīṇasya nāparaḥ parihāṇihetuḥ । na ca yāvadvuddhistāvaddoṣahānaṃ । uktervitarkavicārapuraḥsaratvāt bhrānta eva sarvaṃvit prāptaḥ । atrāha ।

<h2 id='117,v'>117,v <small><small></small></small></h2>

	aśeṣahānamabhyāsād; uktyāderdoṣasaṃkṣayaḥ ॥ 143 ॥
	netyeke vyatireko'sya sandigdhāvyabhicāryyataḥ ।

<h2 id='117,vi'>117,vi <small><small>(<a href='docExplore?doc_id=PVA_117,vi'>PVA_117,vi</a>)</small></small></h2>

abhyāso hi buddhipāṭavakṛta 〈sta〉 to vāsanā parihīyata ityuktaṃ । na coktimātreṇeṣṭaḥ rāgādisādhanoktervyatirekasya vipakṣābhāvalakṣaṇasya । sandehādatosya sandigdhavyatirekitvādagamakatvaṃ । vikalpe vā sādhye vacanaṃ । vyabhicāryyatyantābhyāsādvitarkamantareṇāpi vacanavṛtteḥ । āvedhasāmarthyāt vacanaṃ pravartata eva । uktaṃ ca ।

<h2 id='117,vii'>117,vii <small><small>(<a href='docExplore?doc_id=PVA_117,vii'>PVA_117,vii</a>)</small></small></h2>

	sarvāsavavikalpasya nāstyadhyakṣād vivekitā ।
	na cāspaṣṭāvabhāsitvādeva śabdaḥ pravartate ॥ 631 ॥ (PVA)
	pratyakṣadṛṣṭestambhādāvapi śabdapravartanāt ।
	ayaṃ stambha iti prāptamanyathāsyāpravartanaṃ ॥ 632 ॥ (PVA)
	na cāspaṣṭāvabhāsitvamatra jñānasya lakṣyate ।
	tathānyatrāpi śabdānāṃ pravṛttirna nivāryate ॥ 633 ॥ (PVA)

<h2 id='117,x'>117,x <small><small>(<a href='docExplore?doc_id=PVA_117,x_117,xii'>PVA_117,x_117,xii</a>)</small></small></h2>

tasmādvacane 'pi na doṣavāniti siddhaṃ ।

<h2 id='117,xi'>117,xi <small><small></small></small></h2>

nanvanyataḥ kṣayābhāvo doṣāṇāmiti kathaṃ doṣābhāvaḥ । nahi doṣakṣayābhāvaheturna dṛṣṭa iti । nahi doṣakṣayābhāvaheturnāsti vā । atrocyate । adṛṣṭaṃ kathamiva parikalpyate ।

<h2 id='117,xii'>117,xii <small><small></small></small></h2>

	akṣayitvañca doṣāṇāṃ nityatvādanupāyataḥ ॥ 144 ॥
	upāyasyāparijñānāditi vā parikalpayet ।

<h2 id='117,xiii'>117,xiii <small><small>(<a href='docExplore?doc_id=PVA_117,xiii_117,xiv'>PVA_117,xiii_117,xiv</a>)</small></small></h2>

na nāma parikalpanā yathā kathañcidavataranti । apitu nibandhanālocanasopānapaddhatisambhavāt । yadyete doṣā nityāḥ syuḥ syādakṣayaḥ prayatne 'pi । nahi prayatnaśatenāpi nityaṃ kṣayamupanetuṃ pāryyate । athopāyaḥ kṣaye nāsti nopalabhyate । tathāpyakṣayaḥ । na caitat trayamapi ।

<h2 id='117,xiv'>117,xiv <small><small></small></small></h2>

	hetumattvādviruddhasya hetorabhyāsataḥ kṣayāt ॥ 145 ॥
	hetusvabhāvajñānena tajjñānamapi sādhyate ।

<118>

<h2 id='118,i'>118,i <small><small>(<a href='docExplore?doc_id=PVA_118,i'>PVA_118,i</a>)</small></small></h2>

hetumato hi prāgabhāvāt na nityatvaṃ । hetorvipakṣasya yadābhyāsastadā kṣaya iti nānupāyatā । hetuvipakṣasya doṣakṣayopāyatvāt । nāpi tasyāparijñānaṃ । hetusvabhāvasya ātmātmīyākāratvasya jñānāttadviparītavipakṣajñānamiti । yohi yadviparītaḥ sa tadvipakṣastadyathā vāyostailaṃ । snigdhoṣṇatvāt śītarukṣasya । prabhāvādiviśeṣādvāhyaṃ । bāhyasyāvipakṣe 'pi । nairātmyadarśanastu ātmadarśanaviruddhamityaviprattipattireva ।

<(6) tāyitvād bhagavān pramāṇam>

<h1 id='1.1.4.6.0'>1.1.4.6.0</h1>

<h2 id='118,ii'>118,ii <small><small>(<a href='docExplore?doc_id=PVA_118,ii_118,iii'>PVA_118,ii_118,iii</a>)</small></small></h2>

yadyapi sugatatvaṃ bhagavatastathāpi svārthasampattimātrakādasau kathaṃ pareṣāṃ pramāṇaṃ । aviparītārthaprakāśanena hi pramāṇaṃ । na viparītasya । nāpyaprakāśanena । naitadasti । karuṇāvaśādupāyābhyā 〈sā〉 cca tāyitā bhagavataḥ । kastāya ityāha ।

<h2 id='118,iii'>118,iii <small><small></small></small></h2>

	tāyaḥ svadṛṣṭamārggoktirvaiphalyādvakti nānṛtaṃ ॥ 146 ॥
	dayālutvāt parārthaṃ ca sarvārambhābhiyogataḥ ।

<h2 id='118,iv'>118,iv <small><small>(<a href='docExplore?doc_id=PVA_118,iv'>PVA_118,iv</a>)</small></small></h2>

vede hi na kenacid dṛṣṭaṃ yena tāyasambhavaḥ । pratibhāsamātrakamūlakaṃ । yasya ca sugatatvaṃ tasya nābhilaṣaṇīyamasti kiñcit । tato vaiphalyānnānṛtaṃ vakti । dayāvattvādupāyābhyāsaḥ parārthameva kṛtaḥ । tato na vitathābhidhāne heturasti । tataḥ kāraṇābhāvāt prayojanābhāvācca na vitathābhidhānaṃ । karuṇāyogādākṣepād abhyāsenotkarṣasya nānabhidhānamiti । tatastāyī sugata iti pramāṇaṃ । svadṛṣṭasya mokṣamārgasyāprakāśanāsambhavāt । nanu svadṛṣṭamārgoktiriti na tāvatā tāyaḥ । anyathā sarve tīrthakarāḥ pramāṇaṃ । svadṛṣṭamārgokteratha teṣāṃ mārggakathanameva, tanna bhavati । tasyāmārggatvāt । atrāpi tarhi kathaṃ samāśvāsaḥ । uktamatra nairātmyadṛṣṭestadyuktito 'pi vā । yuktiparidṛṣṭoyaṃ mārgga iti । teṣāntu na nairātmyadṛṣṭirnāpi yuktiriti । na te pramāṇaṃ । na ca teṣāṃ svadṛṣṭatā parasparavirodhādupadeśasya ।

<(ī) tāyaḥ catuḥsatyaprakāśanam>

<h1 id='1.1.4.6.1.0'>1.1.4.6.1.0</h1>

<h2 id='118,v'>118,v <small><small>(<a href='docExplore?doc_id=PVA_118,v_118,vii'>PVA_118,v_118,vii</a>)</small></small></h2>

bhagavāṃstu 〈।〉

<h2 id='118,vi'>118,vi <small><small></small></small></h2>

	tataḥ pramāṇaṃ tāyo vā catuḥsattyaprakāśanaṃ ॥ 147 ॥ (PVA)

<h2 id='118,vii'>118,vii <small><small></small></small></h2>

athavā catuḥsatyaprakāśanaṃ tāyo nāparaṃ । yadyapi ve dā nte śūnyatāprakāśanamasti । tato 'pyātmanaḥ sadbhāvāt amārga evāsāviti caturāryasattyadarśanameva tāya ityasādhāraṇārthavacanatā bhagavata eva । tataḥ sattyatābhāvādayameva tāyī । yuktirahito 'pi eṣa mārgo mātṛsaṃskāravadupaśamaheturiti nāparānirdiṣṭo mārgaḥ । katamāni tānyāryasatyāni । duḥkhaṃ samudayo nirodho mārgga iti । etannāmnāpi bhavatyudvegaḥ । yathā mūtramārga iti na tu varāṅgamiti । tanna ।

<119>

<(catvāri āryasattyāni)>

<(ka) duḥkhasattyam>

<h1 id='1.1.4.6.1.1.1.1'>1.1.4.6.1.1.1.1</h1>

<(a) saṃskāriṇaḥ skandhā duḥkham>

<h2 id='119,i'>119,i <small><small>(<a href='docExplore?doc_id=PVA_119,i_119,ii'>PVA_119,i_119,ii</a>)</small></small></h2>

	duḥkhaṃ saṃsāriṇaḥ skandhā rāgādeḥ pāṭavekṣaṇād ।
	abhyāsānna yadṛcchāto'hetorjanmavirodhataḥ ॥ 148 ॥

<h2 id='119,ii'>119,ii <small><small></small></small></h2>

nanu rāgo'bhimatavarāṅganāliṅganāṅgatayā sukhahetutvātsukhameva । dveṣo 'pi vairinirākaraṇakāraṇaṃ sukhasya 〈।〉 mohastu satkāyadṛṣṭilakṣaṇo'haṃkāramānasamadadarpahetuḥ sukhasya kāraṇamiti sukhameva । rāgadveṣādyādhārabhūtāḥ śarīrādayo 'pi tathaiveti na duḥkhaṃ nāmāsti । yadapi kṣudhādi duḥkhaṃ tadapi tṛptisukhasya mahato hetuḥ । tato na duḥkhasattyaṃ nāmāsti iti vyarthikaiva bhagavato deśaneti na tāyitā । na samyagetat । yataste ।

<h2 id='119,iii'>119,iii <small><small>(<a href='docExplore?doc_id=PVA_119,iii_119,vi'>PVA_119,iii_119,vi</a>)</small></small></h2>

	saṃsāravartmasaṃsarggapariśrāntyā sukhakṣatāḥ ।
	skandhā eva mahāduḥkhamavidyātvanyathekṣate ॥ 634 ॥ (PVA)

<h2 id='119,iv'>119,iv <small><small></small></small></h2>

yaduktaṃ rāgādayaḥ sukhahetava iti । tatrocyate ।

<h2 id='119,v'>119,v <small><small></small></small></h2>

	abhyāsahetuko rāgaḥ sukhañca tadanantaraṃ ।
	natu svabhāvato'bhyāsabhāvābhāvānuvṛttitaḥ ॥ 635 ॥ (PVA)

<h2 id='119,vi'>119,vi <small><small></small></small></h2>

yadi khalu rāgādayo yadṛcchayotpadyeran । nityā vā bhaveyuḥ । sukhamvā tadāyuktaṃ । yadātvabhyāsādeva te tata eva pāṭavādidarśanāt tato'bhūtaparikalpanamātraṃ । tato'bhyāsaparityāga eva jyāyān । bālakrīḍābhyāsavat । tato na paramārthataḥ sukhaṃ । cittābhiratilakṣaṇañca sukhaṃ । abhyāsātsaṃsāradharmmanivṛttyā vā varaṃ tattvābhyāsa eva kutaḥ । sukhamapyabhyāsādeveṣṭaṃ । varamaudāsīnyameva । evañca sati sakalamevedaṃ duḥkhapīḍitasya sukhamābhāti । tadvaraṃ rāgādipīḍānudayo na punārāgādisadbhāvo'ṅganāliṅganaṃ ।

<h2 id='119,vii'>119,vii <small><small>(<a href='docExplore?doc_id=PVA_119,vii_119,xi'>PVA_119,vii_119,xi</a>)</small></small></h2>

	vidhāya na braṇaṃ kaścit tatpīḍopaśamāt sukhaṃ ।
	punarvāñchati sadbuddhirabuddhistu tathā sati ॥ 636 ॥ (PVA)
	tattve'bhiramate buddhiryadi sā na vikāriṇī ।
	tataḥ sukhamasaṃkliṣṭaṃ nityameva pravartate ॥ 637 ॥ (PVA)
	atattve'bhiratau cet syāt nivṛttau tatsukhaṃ kutaḥ ।
	tattvasyāvyativṛttau tu sukhamapyanivartakaṃ ॥ 638 ॥ (PVA)

<h2 id='119,x'>119,x <small><small></small></small></h2>

tasmādyatkiñcitsaṃsārasukhaṃ tatsarvaṃ paramārthato duḥkhameva । tathāhi ।

<h2 id='119,xi'>119,xi <small><small></small></small></h2>

	yathā rāgādiduḥkhasya sukhahetutvamīkṣyate ।
	sukhasyāpi tathā duḥkhahetutvamiti gamyatāṃ ॥ 639 ॥ (PVA)

<h2 id='119,xii'>119,xii <small><small>(<a href='docExplore?doc_id=PVA_119,xii'>PVA_119,xii</a>)</small></small></h2>

yathā khalu kṣudādiduḥkhaṃ tṛptisukhasya hetustathā sukhamapi vyapagame'tyantaduḥkhasya hetuḥ । tena sukhaṃ duḥkhahetutvātsukhameva tanna bhavati । evañca sati siddhametat । "duḥkhaṃ saṃsāriṇaḥ skandhā" rāgādipāṭavaṃ tvabhyāsāditi yataścābhyāsādataḥ । pūrvapūrvasajātīyatathābhūtakāraṇahetukamiti saṃsāritvamapi siddhaṃ ।

<h2 id='119,xiii'>119,xiii <small><small>(<a href='docExplore?doc_id=PVA_119,xiii_120,i'>PVA_119,xiii_120,i</a>)</small></small></h2>

nanu nābhyāsādrāgodayo'pi tu yathākathaṃcidevānyato vā hetostataḥ pāramārthikā evāmī sukhādayaḥ । tato na dukhaṃ saṃsāriṇaḥ skandhāḥ 〈।〉 yathā vā sukhādayo'bhyāsāt tathā duḥkhādayo 'pi na <120> paramārthata iti sukhameva saṃsāriṇaḥ skandhā iti । naitadapi sādhīyo nayadṛṣṭyā'to'hetorna janma yuktamākāśāderiva । na cānyahetukāḥ sukhādayo'bhyāsātpāṭavayogāt । na cāpi duḥkhaṃ kaścidabhyasyati yena duḥkhamābhyāsikaṃ bhavet । api tu ।

<h2 id='120,i'>120,i <small><small></small></small></h2>

	sukhādayo yadābhyāsāt pravṛttopacayātmakāḥ ।
	tadabhāve bhaved duḥkhaṃ duḥkhābhyāsastu na kvacit ॥ 640 ॥ (PVA)

<h2 id='120,ii'>120,ii <small><small>(<a href='docExplore?doc_id=PVA_120,ii'>PVA_120,ii</a>)</small></small></h2>

na khalu duḥkhaṃ mamāstviti kaścidabhyasyati । sukhārthitayā sakalasya sakala eva pravṛtteḥ । tataḥ sukhaṃ prayatnasādhyaṃ । duḥkhaṃ tu tadabhāvāt prakṛtyaiva natu viparyayaḥ । tato duḥkhamapi sukhābhyāsenaiva kṛtaṃ tataḥ sukhameva nivartayitavyaṃ । paramārthatastu । duḥkhamapi nāstyeva । tadapi tatrottrāsabhāvanāta eva । tatastatrottrāsabhāvanāto duḥkhaṃ 〈।〉 tatastadabhāvāt tatraiva duḥkhe'duḥkhā sukhe vā sukhabuddhiḥ, na tu paramārthataḥ । tasmātsukhaṃ bhāvanānītaṃ duḥkhahetureva । yadi tanna syāt duḥkhamapi na bhavedeva । sutābhiṣvaṅgiṇaḥ putramaraṇe duḥkhasambhavaḥ । sutajanmani tasyaiva sukhaṃ । na paramārthataḥ ।

<h2 id='120,iii'>120,iii <small><small>(<a href='docExplore?doc_id=PVA_120,iii_120,viii'>PVA_120,iii_120,viii</a>)</small></small></h2>

	prārthanīyayoḥ viyogastu kasyacit nāsti śāśvataḥ ।
	sukhaṃ saṃsāribhiḥ sarvaṃ duḥkhāyaiva vivaddharyate ॥ 641 ॥ (PVA)
	duḥkhaṃ sambaddharya sambaddharya sukhaprāptirna yuktibhāk ।
	prakṣālanāddhi paṅkasya dūrādasparśanaṃ varaṃ ॥ 642 ॥ (PVA)
	athaivameva sakalaṃ sukhamanyanna vidyate ।
	narakādidaśā duḥkhaparihāraḥ kathaṃ mataḥ ॥ 643 ॥ (PVA)
	nārakādapi kiṃ duḥkhādvidyate na sukhodayaḥ ।
	mahato 'pi yato duḥkhādanyaduḥkhe 'pi satsukhaṃ ॥ 644 ॥ (PVA)

<h2 id='120,viii'>120,viii <small><small></small></small></h2>

athavā duḥkhamiha saṃskāraduḥkhatālakṣaṇaṃ sukhamapi taddhiparyayādātmādilakṣaṇaṃ । tanna 〈।〉 parāmarthato 'pi tvabhyāsāt tathā tathātmādivyavasthāpanāt । tanmūlakāśca rāgādayaḥ 〈।〉 tata evābhyāsānnānyathā । paramārthasya hetorabhāvādabhyāso 'pi yadi na heturahetutā na cāhetorjanyeti yuktam ।

<h1 id='1.1.4.6.1.1.1.2'>1.1.4.6.1.1.1.2</h1>

<(ba) rāgādīnāṃ vātādidoṣajatvanirāsaḥ>

<h2 id='120,ix'>120,ix <small><small>(<a href='docExplore?doc_id=PVA_120,ix_120,x'>PVA_120,ix_120,x</a>)</small></small></h2>

athāpi syāt 〈।〉 nābhyāsajā rāgādayaḥ kintu vātādijāḥ । tathā hi vātaprakṛtermohaḥ 〈।〉 pittaprakṛterdveṣaḥ । kaphaprakṛte rāga iti । mūladoṣavadāro 'pi doṣo vātādija everṣyādikaḥ 〈।〉 vātādayaśca paramārthataḥ eva santi tataḥ karaṇādutpatteḥ pāramārthikā rāgādayaḥ । tadapyasat ।

<h2 id='120,x'>120,x <small><small></small></small></h2>

	vyabhicārānna vātādidharmmaḥ prakṛtisaṅkarād ।
	adoṣaścet tadanyo 'pi dharmmaḥ kintasya nekṣyate ॥ 148 ॥

<h2 id='120,xi'>120,xi <small><small>(<a href='docExplore?doc_id=PVA_120,xi_120,xii'>PVA_120,xi_120,xii</a>)</small></small></h2>

yohi yasya hetuḥ sa tanna vyabhicarati । dhūma ivāgniṃ । yadi mahāmohādayo vātādidharmmāḥ tatastadvyabhicāriṇo na syuḥ । na caivam 〈।〉 ato viparyayaḥ । atha vātaprakṛteranyāpi rāgajanikā prakṛtirasti । dveṣajanikā ca । tato rāgadveṣau 〈।〉 tena prakṛtisaṃkarānna vyabhicāraḥ । tadapyasat ।

<h2 id='120,xii'>120,xii <small><small></small></small></h2>

	dharmastasya tadanyo 'pi nāsti kiṃ hetusambhave ।
	kāryyaṃ tasya na cedasti hetorbhāvagatiḥ kutaḥ ॥ 645 ॥ (PVA)

<h2 id='120,xiii'>120,xiii <small><small>(<a href='docExplore?doc_id=PVA_120,xiii_121,i'>PVA_120,xiii_121,i</a>)</small></small></h2>

tadeva yadi tatkāryamanyat kāryaṃ kuto bhavet । tata eveti cedanyat kasmāt tadbhāvato na tat ।

<h2 id='120,xiv'>120,xiv <small><small></small></small></h2>

	anyato yadi tatkāryaṃ saiveyaṃ vyabhicāritā ॥ 646 ॥ (PVA)

<121>

<h2 id='121,i'>121,i <small><small></small></small></h2>

tasmād yadi vātādidharmmāvyabhicāro na syāt । anyaprakṛterapi tatprakṛtikalpanāyāṃ kāryamapi kalpanīyaṃ । kāryamadṛṣṭaṃ na kalpyata iti prakṛtyantaramapi na kalpanīyaṃ । yathā kāryyataḥ kāraṇaparikalpanā tathā'pratibaddhasāmarthyāt kāraṇataḥ kāryasyāpi । athā'pratibaddhasāmānyakāraṇaṃ nāsti । dṛṣṭamapi kāraṇābhāvena kāryaṃ syāt । tasya tat kāraṇameva vāṃ mā bhūt । kiṃca ।

<h2 id='121,ii'>121,ii <small><small>(<a href='docExplore?doc_id=PVA_121,ii_121,iv'>PVA_121,ii_121,iv</a>)</small></small></h2>

	kāraṇaṃ dṛṣṭamutsṛjya yadyadṛṣṭasya kalpanā ।
	kaphasya rāgahetutva na syādanyaḥ prakalpyatāṃ ॥ 647 ॥ (PVA)

<h2 id='121,iii'>121,iii <small><small></small></small></h2>

athāpi syāt । yo ya eva dṛśyate sa sa eva rāgāderhetuḥ । nanu sarvato dṛśyate rāgādistat kiṃ sarvo hetuḥ । evametadevameva dṛṣṭatvāditi cet । asadetad yataḥ ।

<h2 id='121,iv'>121,iv <small><small></small></small></h2>

	na sarvadharmmaḥ sarveṣāṃ samarāgaprasaṅgataḥ ।
	rūpādivadadoṣaścat tulyaṃ tatrāpi codanaṃ ॥ 149 ॥
	ādhipatyaṃ viśiṣṭānāṃ yadi tatra na karmmaṇāṃ ।

<h2 id='121,vi'>121,vi <small><small>(<a href='docExplore?doc_id=PVA_121,vi_121,viii'>PVA_121,vi_121,viii</a>)</small></small></h2>

sarvadharmmatvehi rāgādīnāṃ sarvasya prāṇinaḥ kenacid bhavitavyaṃ । tato ya eva kaścit kaphādiṣu sambhavī sa eva rāgādyāśraya iti samarāgādiprasaṅgaḥ । ityāha ।

<h2 id='121,vii'>121,vii <small><small></small></small></h2>

	sarvaprakṛtidharmmatve rāgādīnāṃ samīhite ।
	aśaktāprakṛtirnāsti kutaḥ kāryāsamānatā ॥ 648 ॥ (PVA)

<h2 id='121,viii'>121,viii <small><small></small></small></h2>

yadā hi rāgādayaḥ sakalaprakṛtibhāvina iṣyaṃte । tadā kaphādiprakṛtistadutkarṣāpakarṣe 'pi rāgādiheturiti samarāgāditā nivārayitumaśakyā ।

<h2 id='121,ix'>121,ix <small><small>(<a href='docExplore?doc_id=PVA_121,ix_121,x'>PVA_121,ix_121,x</a>)</small></small></h2>

atha sarvaprakṛtitve 'pi viśeṣāntarasya bhāvāt na samarāgatā 〈।〉 tadā tarhi saviśeṣaḥ sarvaheturna bhavatīti na sarvadharmmaḥ । athāpi sakalakaphādiprakṛtihetutvāt sarvadharmmā rāgādayaḥ । teṣāmevāvāntarapariṇativiśeṣāt na samarāgāditā । tadapi yatkiñcit । yataḥ ।

<h2 id='121,x'>121,x <small><small></small></small></h2>

	yathā yaḥ pariṇāmasya viśeṣa upalabhyate ।
	tamyāpi vyabhicāritvamiti samyagvidarśitaṃ ॥ 649 ॥ (PVA)

<h2 id='121,xi'>121,xi <small><small>(<a href='docExplore?doc_id=PVA_121,xi_121,xii'>PVA_121,xi_121,xii</a>)</small></small></h2>

yohi pariṇativiśeṣo yato heto rāgādiheturupalabdhaḥ । sa eva yadā dveṣādiheturapītivyabhicārastadā sarvadharmapratipādane sakalaviśeṣahetutāpi pratipāditā । sakalarāgādiviśeṣāṇāmiti samarāgāditā parisphuṭaiva । tataḥ pariṇativiśeṣādityayukto hetuḥ । tasyāpi sakalarā〈gā〉diviśeṣahetutvāt ।

<h2 id='121,xii'>121,xii <small><small></small></small></h2>

atha kāryaviśeṣa unnīyamānaḥ pariṇativiśeṣo dṛṣṭa eva rāgādyasaṅkarahetuḥ 〈।〉 tadapyayuktaṃ । yataḥ ।

<h2 id='121,xiii'>121,xiii <small><small>(<a href='docExplore?doc_id=PVA_121,xiii_121,xv'>PVA_121,xiii_121,xv</a>)</small></small></h2>

	adṛṣṭavahnidardhūmo yaḥ sa na syādagnihetukaḥ ।
	pradeśasyaiva kaścit sa viśeṣo dhūmakāraṇaṃ ॥ 650 ॥ (PVA)
	bahnipradeśe dhūmaścet na viśeṣo'parasya ca ।
	tato viśeṣarahitānna dhūmo'nyatra sambhavī ॥ 651 ॥ (PVA)

<h2 id='121,xv'>121,xv <small><small></small></small></h2>

yadyadṛṣṭerapi sarvadā viśeṣaḥ kāryadarśanamātrakāt parikalpyate । sarvatra tarhi pratiniyatakāryakāraṇabhāvo viśīryate । atha tatra viśeṣaparikalpanā na kriyate । dṛṣṭasya vahneḥ parikalpanena bādhanāt । atrāpi tarhi dṛṣṭo'bhyāsaḥ parikalpyatāṃ । na pariṇativiśeṣa parikalpanā yuktā ।

<122>

<h2 id='122,i'>122,i <small><small>(<a href='docExplore?doc_id=PVA_122,i_122,ii'>PVA_122,i_122,ii</a>)</small></small></h2>

nanu bhūtahetukā rūpādayaḥ iṣyante । atha bhūtaviśeṣe viśiṣyante etadapi bhavata eva codyaṃ nāsmākaṃ । karmmādhipatyasya viśeṣahetutvāt । anyathā teṣāmapi pakṣīkaraṇāt । na tairanekāntaḥ ।

<h2 id='122,ii'>122,ii <small><small></small></small></h2>

	viśeṣe 'pi ca doṣāṇāmaviśedhāda; asiddhatā ।
	na vikārādvikāreṇa sarveṣāṃ na ca sarvajāḥ ॥ 151 ॥
	kāraṇe varttamāne ca kāryahānirna yujyate ।
	tāpādiṣviva rāgādervikāro 'pi sukhādijaḥ ॥ 152 ॥

<h2 id='122,iv'>122,iv <small><small>(<a href='docExplore?doc_id=PVA_122,iv'>PVA_122,iv</a>)</small></small></h2>

yaduktaṃ anyahetusadbhāve 'pi yadanyakāryadarśanaṃ tasya viśeṣasadbhāvāt adṛṣṭaviśeṣakalpanāpi 〈।〉 atrocyate । bhavatu nāma kāryāntaraṃ viśeṣonyastatre 'pi । yadā tu punaḥ phalotkarṣastadā hetūtkarṣāt kāryasyotkarṣaḥ kathaṃ nivāryaḥ । tatrāpi tadanyasya viśeṣasyabhāvāditi cet । evaṃ tarhi sa viśeṣaḥ kāraṇaṃ na bhavatīti kāryaṃkāraṇagrahaṇaṃ kutaḥ । na ca dṛśyasyādṛṣṭaviśeṣatā yuktā । tasmāt ।

<h2 id='122,v'>122,v <small><small>(<a href='docExplore?doc_id=PVA_122,v_122,vi'>PVA_122,v_122,vi</a>)</small></small></h2>

	tadviśeṣāt viśeṣasya grahaṇe kāryatāgrahaḥ ।
	tataścenna viśeṣosti kutaḥ kāryāditāgrahaḥ ॥ 652 ॥ (PVA)

<h2 id='122,vi'>122,vi <small><small></small></small></h2>

nanu viśeṣādityasiddho hetuḥ । pittotkarṣe taddu khapīḍitasya dveṣotkarṣāt nāstyasiddhatā । sarveṣāmeva kaphādīnāmutkarṣapīḍayā dveṣasambhavāt । na bhavatyapi prakṛtyāmandadveṣasyeti cet । pittodreke 'pi samānametadityavācyaṃ । atha sarvajatvaṃ tadapi na yuktaṃ । na ca sarvajā ityuktatvāt ।

<h2 id='122,vii'>122,vii <small><small>(<a href='docExplore?doc_id=PVA_122,vii_122,ix'>PVA_122,vii_122,ix</a>)</small></small></h2>

kiñca yadi nāmāparo viśeṣo nāsti । tathāpi tadviśeṣakṛtaviśeṣo mābhūtkāryasya tu hāniḥ kutaḥ । yataḥ । kāraṇavṛddhau kāryasya bṛddhireva yuktā na hāniḥ । anyathā tasya na kāraṇatvamityuktaṃ yathā tāpādayaḥ pittādivṛddhau vṛddhimantaḥ ।

<h2 id='122,viii'>122,viii <small><small></small></small></h2>

nanu rāgasya bṛddhirbṛddhyadravyopayoge kaphasadbhāvādupalabhyata eva । naitadasti । dveṣasyaiva vyādhipīḍayā bhāvāt । sukhādijo hi rāgādirna kaphadibhāvī । sukhañca kasyacit kathañcidupalabdhamāntaravāsanāprabodhāt । tato na rāgādaya doṣebhya iti yuktaṃ ।

<h2 id='122,ix'>122,ix <small><small></small></small></h2>

nanu yadyapi śleṣmotkarṣe na rāgaḥ । tathāpi na tāvatā heturasau vaiṣamyajaduḥkhapratibaddhaśaktikatvāt । na ca yo'nyapratibandhena na janayati । sa na hetuḥ । sarvasyaivāhetutva prasaṅgāt । atrāpyucyate ।

<h2 id='122,x'>122,x <small><small>(<a href='docExplore?doc_id=PVA_122,x'>PVA_122,x</a>)</small></small></h2>

	vaiṣamyajena duḥkhena rāgasyānudbhavo yadi ।
	vācyaṃ kenodbhavaḥ sāmyān madavṛddhiḥ smarastataḥ ॥ 153 ॥
	rāgī viṣamadoṣo 'pi dṛṣṭa sāmye 'pi nāparaḥ ।
	kṣayādasṛksruto 'pyanye naikastrīniyato madaḥ ॥ 154 ॥
	te naikasyāṃ na tīvraḥ syāt aṅgarūpādyapīti cet ।
	na sarveṣāmanekāntānna cāpyaniyato bhavet ॥ 155 ॥
<123>
	aguṇagrāhiṇo 'pi syādaṅgaṃ so 'pi guṇagrahaḥ ।
	yadi sarvāṃ guṇagrāhī syāddhetoraviśeṣataḥ ॥ 156 ॥
	yadavastho mato rāgī na dveṣī syācca tādṛśaḥ ।
	tayorasamarūpatvāt niyamaścātra nekṣyate ॥ 157 ॥

<h2 id='123,iii'>123,iii <small><small>(<a href='docExplore?doc_id=PVA_123,iii'>PVA_123,iii</a>)</small></small></h2>

yadi kaphādisāmyādviruddhavyādhyasambhave madasya śukrāparanāmno'bhivṛddhistataḥ smarorāgāparavyapadeśabhāgī । evaṃ sati viṣamadoṣaḥ suratakṣatajo'tyantastrīsevāparo rāgī na syāt śukrakṣayataḥ । śukrasya sarvastrīṣu sādhāraṇatvāt naikastrīniyatā rāgitā bhavet । tena samānamadabhāvāt ekasyāṃ tīvratā rāgasya na syāt ॥

<h2 id='123,iv'>123,iv <small><small>(<a href='docExplore?doc_id=PVA_123,iv_123,vii'>PVA_123,iv_123,vii</a>)</small></small></h2>

atha viṣayasyāpi kāraṇatvaṃ striyaḥ । tadrūpādiviśeṣāviśeṣo yato rūpādyapi kāraṇameva । tathāhi

<h2 id='123,v'>123,v <small><small></small></small></h2>

	rūpātiśayapāśena vivaśīkṛtamānasāḥ ।
	svāṃ yoṣitaṃ tiraskṛtya kāmino yoṣidantare ॥ 653 ॥ (PVA)
	kadācidupacārasya hetunā rāgitāṃ prati ।
	na madaḥ kevalo rāgakaraṇaṃ niyamastataḥ ॥ 654 ॥ (PVA)

<h2 id='123,vii'>123,vii <small><small></small></small></h2>

tasmādekasyāṃ tīvratāsahakārisadbhāvādaparatra na tatheti na doṣaḥ । naitadapi sādhīyo yataḥ ।

<h2 id='123,viii'>123,viii <small><small>(<a href='docExplore?doc_id=PVA_123,viii_123,xi'>PVA_123,viii_123,xi</a>)</small></small></h2>

	sarvatra vyabhicārasya darśanānnaiva hetutā ।
	rūpādikasya rūpeṇa hīnāyāmapi rāgataḥ ॥ 655 ॥ (PVA)
	upacārasya bhāvāccet rūpaṃ tarhi na kāraṇaṃ ।
	upacāravihīnāyāmapi rūpasya sambhavāt ॥ 656 ॥ (PVA)
	rāgastadupacāro 'pi rāgaheturna yujyate ।
	dvayenāpi viyuktāyāṃ kvacidrāgasya darśanāt ॥ 657 ॥ (PVA)

<h2 id='123,xi'>123,xi <small><small></small></small></h2>

na sarvahetuḥ sarveṣāṃ samarāgaprasaṅgataḥ ।

<h2 id='123,xii'>123,xii <small><small>(<a href='docExplore?doc_id=PVA_123,xii'>PVA_123,xii</a>)</small></small></h2>

athāniyatahetutaiveṣyate । tadapyayuktaṃ । na cāpyaniyatastato bhavatīti yuktaṃ । ekasyāṃ niyato rāgo rūpagrahaṇalālasasya atarkitopanatāyāṃ virūpāyāṃ rāgapīḍitasya na pravartakaḥ syāt । kiñca । madasya rāgahetutve'guṇagrāhiṇo 'pi rāgo bhavet । atha guṇagrahaṇamapi aṅgaṃ । tathā sati sarvo guṇagrāhī prasaṅgaḥ । sarvasya guṇahetorbhāvāt । atha guṇabhāvamātrānna guṇagrahaṇaṃ । kutastarhi guṇagrahaṇaṃ । yadi nirviṣayaṃ guṇagrahaṇaṃ anādivāsanāta ityabhyāsādeva rāgādaya iti prāptaṃ । api ca yasyāmavasthāyāmavasthitasya rāgastadavasthasya dvoṣo na syāt । rāgadveṣayorasamatvena viruddhaprakṛtitvāt । na ca tadviruddhaprakṛtau vyavasthitasya tad bhavati । atha na bhavatyeva tadapyayuktaṃ । niyamaścātra nekṣyate ।

<h2 id='123,xiii'>123,xiii <small><small>(<a href='docExplore?doc_id=PVA_123,xiii_123,xiv'>PVA_123,xiii_123,xiv</a>)</small></small></h2>

athavā । yadi dvayorapi sā prakṛtistadā dvayorapi samānatāprasaṅgaḥ । evameveti cet । na 〈।〉 etanniyamasyādṛṣṭeḥ । na hyatra samānakālatāniyamekṣaṇaṃ । atha yathā pittaprakṛtyavasthitasya svedādayaḥ kadācit na sarvadā । tathā rāgādayo 'pīti । tadasat ।

<h2 id='123,xiv'>123,xiv <small><small></small></small></h2>

	tejaḥ saṃsarggajaḥ svedaḥ tadabhāve bhavenna saḥ ॥ 658 ॥ (PVA)
	rāgādīnāntu rūpādikāraṇādaparaṃ na tat ।
	tadbhāve hetusākalyādrāgādernāsti nāstitā ॥ 659 ॥ (PVA)

<h2 id='123,xvi'>123,xvi <small><small>(<a href='docExplore?doc_id=PVA_123,xvi_124,ii'>PVA_123,xvi_124,ii</a>)</small></small></h2>

athāntaropakārakṛtavāsanāsamāgamato niyamaviparyayastathā sati vāsanaiva rāgādikāraṇaṃ । rāgasyāpyukārabhāvanābhāvāt । athāpi syāt । yasyāpi vāsanābhedādutpadyante rāgādayaḥ । tasyāpi kathamayaṃ na doṣa ityāha ।

<124>

<h2 id='124,i'>124,i <small><small></small></small></h2>

	svajātivāsanābhedapratibaddhapravṛttayaḥ ॥ 158 ॥
	yasya rāgādayastasya naite doṣāḥ prasaṅginaḥ ।

<h2 id='124,ii'>124,ii <small><small></small></small></h2>

rāgādayo hi yadā vāsanābalād bhavaṃti tadā yasya yatra janmāntarasaṅgatā vāsanā tatraiva tasya prabodhaḥ kathañcit kadācit kenacit hetuneti । vāsanāniyame rūpādīnāṃ rūpādyapekṣitā nāstīti na prāktanadoṣāvakāśaḥ ।

<h1 id='1.1.4.6.1.1.1.3'>1.1.4.6.1.1.1.3</h1>

<(ca) rāgādīnāṃ bhūtadharmatvanirāsaḥ>

<h2 id='124,iii'>124,iii <small><small>(<a href='docExplore?doc_id=PVA_124,iii_124,vi'>PVA_124,iii_124,vi</a>)</small></small></h2>

mā bhūvan vātādidharmmā rāgādayo bhūtadharmā bhaviṣyantītyāha ।

<h2 id='124,iv'>124,iv <small><small></small></small></h2>

	etena bhūtadharmatvaṃ niṣiddhaṃ niśrayasya ca ॥ 156 ॥
	niṣedhānna pṛthivyādiniśritā dhavalādayaḥ ।

<h2 id='124,vi'>124,vi <small><small></small></small></h2>

ya āha bhūtānāṃ pṛthivyādīnāṃ ete dharmmāstathāhi । pṛthivyambubhūyastve rāgo'nalavāyvordveṣaḥ । abbāyvormoha iti । tadapi niṣiddhaṃ । sarvatrānaikāntāt । tathā coktaṃ । yadavastho mato rāgītyādi 〈।〉 āśrayāśrayibhāvaśca niṣiddhaḥ । anāśrayātsadasatorityādinā ।

<h2 id='124,vii'>124,vii <small><small>(<a href='docExplore?doc_id=PVA_124,vii'>PVA_124,vii</a>)</small></small></h2>

nanu yathā dhavalādayo mahābhūtaniśritāḥ tathā rāgādayo 'pi । tadāha । na pṛthivyādiniśritāḥ dhavalādayaḥ । yadi pṛthivyādiniśritāḥ syuḥ । tadā bhūtebhyo rūpādivyatirekābhyupagamo bhūtamātrābhyupagamaṃ bādhate । nahi bhūtamātrābhyupagame āśrayāśrayibhāvaḥ । yadi bhūtāśritaṃ jñānaṃ tadā tattvabahutvaprasaṅgaḥ । avyatireke bhūtānāmaikataiva vijñānāvyatirekāt ।

<h2 id='124,viii'>124,viii <small><small>(<a href='docExplore?doc_id=PVA_124,viii_124,xii'>PVA_124,viii_124,xii</a>)</small></small></h2>

nanu bhūtānyupādāya rūpādaya ityupagame āśrayapratiṣedhavirodhaḥ । nāśrayārtha upādāyārtho 'pi tu hetvarthaḥ । tadāha ।

<h2 id='124,ix'>124,ix <small><small></small></small></h2>

	tadupādāya śabdaśca hetvarthaḥ svāśrayeṇa ca ॥ 160 ॥
	avinirbhāgavarttitvād āśrayā'yuktamanyathā ।

<h2 id='124,xi'>124,xi <small><small></small></small></h2>

nāśrayārtha upādāyārthaḥ । api tu hetvarthastathāhi ।

<h2 id='124,xii'>124,xii <small><small></small></small></h2>

	hetoḥ samānakālatvaṃ na kāryeṇāvagamyate ।
	samānakālayornāsti kāryatādiviniścayaḥ ॥ 660 ॥ (PVA)

<h2 id='124,xiii'>124,xiii <small><small>(<a href='docExplore?doc_id=PVA_124,xiii_124,xvi'>PVA_124,xiii_124,xvi</a>)</small></small></h2>

tato vādhārādheyabhāvaḥ ।

<h2 id='124,xiv'>124,xiv <small><small></small></small></h2>

bhavatu vā samānakālayorevāśrayāśrayibhāvaḥ kāryakāraṇabhāvo vā । tathāpi svāśrayeṇāvinirbhāgavartavanāt । tathāhi ।

<h2 id='124,xv'>124,xv <small><small></small></small></h2>

	āśrayāśrayibhāvena rūpāderniyamo yadi ।
	avinirbhāgavarttitvameteṣāmiti gṛhyatāṃ ॥ 661 ॥ (PVA)

<h2 id='124,xvi'>124,xvi <small><small></small></small></h2>

yadi tayorādhārādheyabhāvastadādheyābhāve tadādhārasya vināśo'vināśe vā paścādiva pūrvamati nāghāratā । tato'vinirbhāgavarttī rāgādirapi prāptaḥ । na ca rūpādivyatirekeṇa mahābhūtarūpaṃ nāmāstīti parābhyupagamenaiva idamucyate । na ca rāgādīnāmavinirbhāgavṛttiḥ kasyacitkadācid bhāvāt ।

<h2 id='124,xvii'>124,xvii <small><small>(<a href='docExplore?doc_id=PVA_124,xvii_125,ii'>PVA_124,xvii_125,ii</a>)</small></small></h2>

	madādiśakteriva cet vinirbhāgo na vastunaḥ ॥ 161 ॥
	śaktirarthāntaraṃ vastu naśyennāśritamāśraye ।
<125>
	tiṣṭhatyavikale yāti, tattulyaṃ cet na bhedataḥ ॥ 162 ॥
	bhūcetanayorbhinnapratibhāsāvabodhataḥ ।

<h2 id='125,ii'>125,ii <small><small></small></small></h2>

surāsavāderdravyasyāśritā madaśaktirvinirbhāgena vartate । sthite dravye nivṛtteḥ paścācca bhāvāt । tathāhi । kaṣāyamadhuradravyasambhave prāgbhāvinī śaktirāvirbhavatyeva । punarapyapagacchati ।

<h2 id='125,iii'>125,iii <small><small>(<a href='docExplore?doc_id=PVA_125,iii_125,iv'>PVA_125,iii_125,iv</a>)</small></small></h2>

	na cānāśritarūpāsau tathāttvena pratītitaḥ ।
	rāgādayo 'pi tadvatsyurdaihameva samāśritāḥ ॥ 662 ॥ (PVA)

<h2 id='125,iv'>125,iv <small><small></small></small></h2>

tadapyayuktaṃ । śakterarthāntaratvābhāvānnahi śaktirarthāntarabhūtā bhūtād dravyasya śaktiriti vyatirekavyapadeśo vyapadeśivadbhāvācchilāputrakaśarīramityādivat । yathā caivaṃ tathā pratipādayiṣyate ।

<h2 id='125,v'>125,v <small><small>(<a href='docExplore?doc_id=PVA_125,v_125,vi'>PVA_125,v_125,vi</a>)</small></small></h2>

nanu pāvakādīnāṃ yadi nāsti śaktiranyā tadā mantratantrādīnāṃ kasya pratibandho na tāvatpuruṣasyānyatra dāhāt । śaktipratiṣedhe tu tasyāpratiṣedha ityanyasya dāhaḥ । tadasat ।

<h2 id='125,vi'>125,vi <small><small></small></small></h2>

	śakterapi niṣedhe'yaṃ vibhāgaḥ kathamāpyate ।
	nahi sāpi kvacinnāsti kvacidastīti śakyate ॥ 663 ॥ (PVA)
	bahṛtve nanu śaktīnāṃ vibhāgaḥ kimasambhavī ।
	śaktistaddāhikā nāsti tadanyā tu na vāryate ॥ 664 ॥ (PVA)
	dāhyasyaivāthavānyattvaṃ kriyate to na dahyate ।
	anyena dahyate'nyatra śaktarepratibedhataḥ ॥ 665 ॥ (PVA)

<h2 id='125,ix'>125,ix <small><small>(<a href='docExplore?doc_id=PVA_125,ix_125,xvi'>PVA_125,ix_125,xvi</a>)</small></small></h2>

na sadetat ।

<h2 id='125,x'>125,x <small><small></small></small></h2>

	tāvatyaḥ śaktayastasya bhāvasya kuta āgatāḥ ।
	tābhiḥ kimvāsya karttavyaṃ yena tāsāmapekṣaṇaṃ ॥ 666 ॥ (PVA)
	nāsāvapekṣate bhāvaḥ kāraṇādeva tāstathā ।
	kāryyāṇi ca vibhāgena na syusta ścenna śaktayaḥ ॥ 667 ॥ (PVA)
	nahi śakty(a ) 〈।〉 vahutvena kāryya nānātvasambhavaḥ ।
	dahanādivibhāgena dahanāderyadīkṣate ॥ 668 ॥ (PVA)
	tanna syādekarūpasya vahnayādeḥ sambhavo na vā ।
	sambhave sarvadāhyatvaṃ tadabhāve na kasyacit ॥ 669 ॥ (PVA)

<h2 id='125,xv'>125,xv <small><small></small></small></h2>

ekasya bhāvābhāvau ca saṃsto na yugapat kvacit ।

<h2 id='125,xvi'>125,xvi <small><small></small></small></h2>

tadapi na pariharttavyaṃ । yataḥ ।

<h2 id='125,xvii'>125,xvii <small><small>(<a href='docExplore?doc_id=PVA_125,xvii'>PVA_125,xvii</a>)</small></small></h2>

	yathaikakāraṇādeva nānāśaktirbhavatyasau ।
	nānākāryo 'pi kiṃ neṣṭaḥ kimadṛṣṭaṃ prakalpyate ॥ 670 ॥ (PVA)
	kāryyanānātvadṛṣṭeśca nānāśaktiprakalpanā ।
	yadi tānyeva santvatra svabhāvaniyamo'sya saḥ ॥ 671 ॥ (PVA)
	jātaḥ svakaraṇādīdṛg yena mantrādisaṃyutaḥ ।
	vibhāgāt kāryyakaraṇe samarthaḥ śaktayo vṛthā ॥ 672 ॥ (PVA)
	vaṃcakaḥ sarvadahano vināmantreṇa kāraṇāt ।
	sa eva kasyaciddāhasamartho mantrasaṃyutaḥ ॥ 673 ॥ (PVA)
	dāhyadravyasya tadrūpaṃ yena tena na dahyate ।
	anyena dahyate tasya svahetoreva sambhavāt ॥ 674 ॥ (PVA)
	iti śaktiniṣedhena nāśrayāśrayisambhavaḥ ।
	tataḥ sa dṛṣṭo dṛṣṭāntaḥ prakṛtasya na sādhakaḥ ॥ 675 ॥ (PVA)

<h2 id='125,xxiii'>125,xxiii <small><small>(<a href='docExplore?doc_id=PVA_125,xxiii_126,i'>PVA_125,xxiii_126,i</a>)</small></small></h2>

ato vastveva tan naśyati । na tvāśritaṃ tiṣṭhatyavikala evāśraye'pagacchati ।

<h2 id='125,xxiv'>125,xxiv <small><small></small></small></h2>

athāpi syād 〈।〉 atrāpi bhūtacetanayorevameva bhavet । atra parihāraḥ । bhūtacetenayorbhedāt । na khalu cetanānāṃ śaktivadbhūtāvyatirekaḥ । etadeva kuta iti cet । bhinnapratibhāsāvabodhāt ।

<126>

<h2 id='126,i'>126,i <small><small></small></small></h2>

	pratibhāsabhedaḥ sarvatra vastubhedasya sādhakaḥ ।
	bhedasiddherupāyo hi na kaścit para īkṣyate ॥ 676 ॥ (PVA)

<h2 id='126,ii'>126,ii <small><small>(<a href='docExplore?doc_id=PVA_126,ii_126,iii'>PVA_126,ii_126,iii</a>)</small></small></h2>

bhinnendriyabhinnapratipattṛgrāhyatve 'pi yadyabhedāvabhāsitā ।

<h2 id='126,iii'>126,iii <small><small></small></small></h2>

tadā tat kathamevaṃ pratipattirhi bhedikā pratibhāsarūpā na pratipattikāraṇabhedaḥ । atha kāraṇabhedāt pratipatterapi bhedaḥ । sa eva tarhi pratipattibhedo bhedako vyarthakamaparaṃ । tatra ca bhinnaḥ pratibhāso'ntaḥsātādirūpeṇa saṃvedanaṃ vijñānasya noṣṇādirūpeṇa grāhyatayā'rthasya । athāntaḥ spraṣṭavyaviśeṣarūpā eva sukhādayaḥ tenāntaḥsaṃvedanarūpā ।

<h2 id='126,iv'>126,iv <small><small>(<a href='docExplore?doc_id=PVA_126,iv_126,x'>PVA_126,iv_126,x</a>)</small></small></h2>

	yohi yatra sthito bhāvaḥ sa tathaivānubhūyate ।
	dūrādūrādibhedena yathā vṛkṣādivedanaṃ ॥ 677 ॥ (PVA)

<h2 id='126,v'>126,v <small><small></small></small></h2>

antaḥspraṣṭavyaviśeṣo hi na dūraṃ bhāti । tenāsāvātmaikadeśatayā ntaḥśarīrasya sthiterna bāhyavṛkṣavadanubhūyate । na nyāya eṣa ।

<h2 id='126,vi'>126,vi <small><small></small></small></h2>

	yadi spraṣṭavya evāsau tasya kena pravedanaṃ ।
	anyena vedane bhinnaveda natvaṃ prasaktimat ॥ 678 ॥ (PVA)
	atha svavedanaṃ tasya na mahābhūtarūpatā ।
	svavidrūpaṃ kimanyena tathaiva na vibhāvyate ॥ 679 ॥ (PVA)

<h2 id='126,viii'>126,viii <small><small></small></small></h2>

udarāntarggatatattvāccet antaḥsparśostu vedanaṃ ।

<h2 id='126,ix'>126,ix <small><small></small></small></h2>

yo hyantaravayavasparśī tasya vedanaprasaṅgaḥ । bahirā liṅganasparśo 'pi sukharūpa eva ।

<h2 id='126,x'>126,x <small><small></small></small></h2>

	dvayoranyonyasaṃsparśe dvayorapyastu vedanaṃ ।
	para rūpaṃ paro veti nātma rūpaṃ kathaṃ paraḥ ॥ 680 ॥ (PVA)

<h2 id='126,xi'>126,xi <small><small>(<a href='docExplore?doc_id=PVA_126,xi'>PVA_126,xi</a>)</small></small></h2>

atha paraiḥ spṛśyamānaṃ tadevātmarūpaṃ sukhībhavati । tathā sati pareṇa tathā pratipattiprasaṅgaḥ । parasya sarvākārapratipatteriti cet । yadyekosāvarthaḥ kathaṃ na sarvākārapratipattiḥ । athānekaḥ pratiparamāṇu bhidyate । tathā sati sukhaparamāṇubhede sukhavad duḥkhe kasyacitpratipattiḥ sukhādeḥ syāt । na parasukhasya leśo 'pi vidyate । svayaṃ ca pratisaṃviditānāmekasyaiva pratipattiriti samānānubhavau stropuṃsau syātāṃ । sarvapravedane'nekaparamāṇupravedanaprasaṅgaḥ ।

<h2 id='126,xii'>126,xii <small><small>(<a href='docExplore?doc_id=PVA_126,xii'>PVA_126,xii</a>)</small></small></h2>

atha parasparasaṃsargo vibhāgābhāvāt । na 〈।〉 tadvyatirekeṇa saṃsarggābhāvāt । bhāve vā vivekapratipattiranivāritā syāt । saṃsarggādvivekāpratipattiriti cet । nahi tarhi teṣāṃ svarūpapratipattiriti bhinnābhūtebhyaścetanābhedena bhāsanāt । athaika evāvayavī tathā sati parasyāpi tathā pratipattiḥ । atha paraḥ sarvātmanā pratipattumaśaktaḥ । na tarhi tasya rūpaṃ pratīyate । bhrāntirevaiṣā bhrāntirapyantaḥspraṣṭavyaviśeṣarūpaiva । tataḥ pareṇa tathā pratīyeta । ekaṃ spraṣṭavyamaparaṃ yadi tatra sukhādikaṃ । pareṇaikapratītiścet sukhādyanyata〈ḥ〉tathā sati । tasmād ।

<127>

<h2 id='127,i'>127,i <small><small>(<a href='docExplore?doc_id=PVA_127,i'>PVA_127,i</a>)</small></small></h2>

	bhūtacetanayorbhinnapratibhāsāvabodhataḥ ।
	viruddhadharmmābhyāsena svabhāvasyāsti bhinnatā ॥ 681 ॥ (PVA)
	pareṇa spṛśyamānasya sukhabhāvo yadīṣyate ।
	vastutvenaiva kintasya spṛśyamānasya sā sthitiḥ ॥ 682 ॥ (PVA)
	kāntatve na sa hetuścet kāntatvaṃ kimidaṃ mataṃ ।
	svabhāgadheyataḥ kaścit kasyacit kāntataḥ paraḥ ॥ 683 ॥ (PVA)
	karmmaiva bhāgyaśabdena vyavahārapatha sthitaṃ ।
	upakārāviśeṣastu neha janmani dṛśyate ॥ 684 ॥ (PVA)
	evamavyatireke 'pi cetanāyā vyavasthitaḥ ।
	paralokaḥ pareṇātra bahunā jalpitena kiṃ ॥ 685 ॥ (PVA)
	yadi vā kāntatā tasya karaṇādupajāyate ।
	pareṇāpi pratīyeta na cet vijñānameva tat ॥ 686 ॥ (PVA)
	pratipattṛśarīrāntarggatā sātha prakalpyate ।
	bahiḥpratīyamānāsau śarīrāntarggatā kathaṃ ॥ 687 ॥ (PVA)
	rūpāvabhāsanasyāpi pareṇāpratipattitaḥ ।
	svasaṃvedanarūpasya bhūtebhyaḥ syād vibhinnatā ॥ 688 ॥ (PVA)

<h2 id='127,ix'>127,ix <small><small>(<a href='docExplore?doc_id=PVA_127,ix_127,xi'>PVA_127,ix_127,xi</a>)</small></small></h2>

savikalpake'nyatra vā pareṇa na pratīyate । tataḥ svasamvedanaṃ jñānameva tat ।

<h2 id='127,x'>127,x <small><small></small></small></h2>

atha paraśarīrāntargatamiti na vedyate । paraśarīrasyāpyavedanaprasaṅgaḥ ।

<h2 id='127,xi'>127,xi <small><small></small></small></h2>

	śarīrāntargatatve ca kevalasya kathaṃ gatiḥ ।
	andhakārasthitasyānyaviṣayasya vikalpane ॥ 689 ॥ (PVA)
	vikalpena vinā vetti śarīraṃ cetanaṃ vinā ।
	sahopalambhaniyamo nāta ekatvasādhakaḥ ॥ 690 ॥ (PVA)

<h2 id='127,xiii'>127,xiii <small><small>(<a href='docExplore?doc_id=PVA_127,xiii_127,xiv'>PVA_127,xiii_127,xiv</a>)</small></small></h2>

athāpi syāt 〈।〉 bhavatu bhinnaṃ tat । athāpi deha eva tasya kāraṇamataḥ sukhādayo na vāsanāpratibaddhajanmānaḥ tataḥ pāramārthikāḥ । deho 'pi śukrāderato na paralokaḥ । ihaloka paramparayaiva parisamāpterato na saṃsāritvamityāha ।

<h2 id='127,xiv'>127,xiv <small><small></small></small></h2>

	aāvikārañca kāyasya tulyarūpaṃ bhavenmanaḥ ॥ 163 ॥
	rūpādivad vikalpasya kaivārthaparataṃtratā ।

<h2 id='127,xv'>127,xv <small><small>(<a href='docExplore?doc_id=PVA_127,xv'>PVA_127,xv</a>)</small></small></h2>

yadā hi kāyaḥ kāraṇaṃ svabhāvo rāgādīnāṃ tadā dehavikārāt prāk tulyarūpameva mano bhavet । kāraṇasya svabhāvasya cāśrayasya tulyatvāt । anyathāśrayāśrayibhāvasya kāryakāraṇabhāvasya cāyogāt । anvayavyatirekānanuvidhānāt । nahi śarīragatā rūpādayo dehasamānatāyāmasamānāḥ । athāparāparaviṣayasamavadhānābhidhīyamānaviśeṣatāyāmadoṣaḥ । tadapi na yuktaṃ । manovijñānasya sukhādeśca kaivārthaparatantratā । vāsanāprabodhamātrata utpatterityuktaṃ ।

<h2 id='127,xvi'>127,xvi <small><small>(<a href='docExplore?doc_id=PVA_127,xvi_127,xviii'>PVA_127,xvi_127,xviii</a>)</small></small></h2>

	anapekṣya yadā kāyaṃ vāsanābodhakāraṇaṃ ॥ 164 ॥
	jñānaṃ syāt kasyacit kiñcit kadācit tena kiñcana ।

<h2 id='127,xviii'>127,xviii <small><small></small></small></h2>

kāyakāraṇatve hi pūrvako doṣaḥ । yadā tu punaḥ kāyakāraṇamanapekṣya vāsanābodhakāraṇaṃ kiñcidapekṣya jñānaṃ kasyacit manovijñānamabhyupagamyate janmavat । tadā tena kāraṇena kiñcana jñānaṃ syādavikṛte 'pi dehe natu dehakāraṇatve । tasmādvijñānādeva vijñānaṃ na dehāditi saṃsāritvaṃ 〈।〉

<h2 id='127,xix'>127,xix <small><small>(<a href='docExplore?doc_id=PVA_127,xix_128,iv'>PVA_127,xix_128,iv</a>)</small></small></h2>

hetvaṃtaramapyāha ।

<h2 id='127,xx'>127,xx <small><small></small></small></h2>

	avijñānasya vijñānānupādānācca sidhyati ॥ 165 ॥
<128>
	vijñānaśaktisambandhādiṣṭaścat sarvavastunaḥ ।
	etatsāṃ khya paśoḥ ko'nyaḥ salajjo vaktumīhate ॥ 166 ॥
	adṛṣṭapūrvamastīti tṛṇāgre kariṇāṃ śataṃ ।
	yadrūpaṃ dṛśyatāṃ jātaṃ tadrūpaṃ prāṅ na dṛśyate ॥ 167 ॥
	śatadhā viprakīrṇṇe 'pi hetau tadvidyate kathaṃ ।

<h2 id='128,iv'>128,iv <small><small></small></small></h2>

vijñānavaiguṇyāvaiguṇyābhyāmuttaravijñānavaiguṇyetaradarśanānniyamena tadvikārānuvartanāt । vijñānopādānarahitāddehānna vijñānamiti siddhayati paralokaḥ । rāgādīnāñca yugapadutpādaprasaṅgācca ।

<h2 id='128,v'>128,v <small><small>(<a href='docExplore?doc_id=PVA_128,v'>PVA_128,v</a>)</small></small></h2>

athāpi syāt । yadyapi vijñānādeva vijñānaṃ tathāpi na paralokaḥ sidhyati । sarvasya vastuno vijñānaśaktiyogāt । na ca tathābhūtā'nārabdhakāryā śaktiḥ paralokaḥ । nanvetatsāṃkhyamataṃ kuto bhavataḥ sakalatārkikacūḍāratnābhimāninaḥ sāṃkhyapaśureva evaṃ vaktuṃ samīhate, ya āgamaikaśaraṇo'napatrapaḥ । salajjastu, naivaṃ adaṣṭapūrvaṃ hi tṛṇāgre kariṇāṃ śataṃ । na sāṃ khyā danyasya vacanagocaraḥ sattvena । tathāhi ।

<h2 id='128,vi'>128,vi <small><small>(<a href='docExplore?doc_id=PVA_128,vi'>PVA_128,vi</a>)</small></small></h2>

	dadhyādīnāṃ hi yadrūpaṃ prāk taddṛṣṭaṃ na pāryate ।
	śatadhāviprakīryyāpi hetuṃ tatrāsti tatkathaṃ ॥ 691 ॥ (PVA)
	rūpāntareṇa yadi tattadevāstīti mā raṭīḥ ।
	vijñānādanyarūpasya bhāve tadvidyate kathaṃ ॥ 692 ॥ (PVA)
	yadi mātrādivijñānādupādānāttadiṣyate ।
	tasya saṃskārasādguṇyamanuvarttyeta sarvathā ॥ 693 ॥ (PVA)
	athāpi putre pitrādeḥ saṃskāro yadīṣyate ।
	nānantarasya sarvatra saṃskārasyānuvartanaṃ ॥ 694 ॥ (PVA)

<h2 id='128,x'>128,x <small><small>(<a href='docExplore?doc_id=PVA_128,x_128,xiii'>PVA_128,x_128,xiii</a>)</small></small></h2>

tasmādvijñānāt svasantānavarttino vijñānamiti siddhaḥ paralokaḥ ।

<h2 id='128,xi'>128,xi <small><small></small></small></h2>

kiñca ।

<h2 id='128,xii'>128,xii <small><small></small></small></h2>

	rāgādyaniyamopūrvaprādurbhāve prasajyate ॥ 168 ॥

<h2 id='128,xiii'>128,xiii <small><small></small></small></h2>

yadi paraloko na syāt tadāpūrvasattvaprādurbhāvaḥ tathā sati rāgādīnāṃ na niyamaḥ syāt vītarāgo 'pi kaścit syāt । yadā tu janmāntarādāgatistadā tṛṣṇaiva kāraṇaṃ mataḥ prāṇino janmanaḥ 〈।〉 tato na janmī vītarāgaḥ । rāgādikamantareṇa janmābhāvāt ।

<h2 id='128,xiv'>128,xiv <small><small>(<a href='docExplore?doc_id=PVA_128,xiv_128,xviii'>PVA_128,xiv_128,xviii</a>)</small></small></h2>

bhūtātmatānatikrānteḥ sarvo rā〈gā〉dimān yadi ।

<h2 id='128,xv'>128,xv <small><small></small></small></h2>

athāpi syāt 〈।〉 bhūtātmatā rāgādihetuḥ sā ca nāpaiti tataḥ kāraṇavaikalyābhāvāt na rāgādivaiklyaṃ । yadyevamata eva hetoḥ ।

<h2 id='128,xvi'>128,xvi <small><small></small></small></h2>

	sarvaḥ samānarāgaḥ syāt bhūtātiśayato na cet ॥ 169 ॥

<h2 id='128,xvii'>128,xvii <small><small></small></small></h2>

tathā hi bhavetsarvaḥ samānarāgo yadi parasparaṃ bhūtānāmatiśayo na syāt । asti ca tato na sakalaḥ samānarāgaḥ । yadyevaṃ ।

<h2 id='128,xviii'>128,xviii <small><small></small></small></h2>

	bhūtānāṃ prāṇitābhede 'pyayaṃ bhedo yadāśrayaḥ ।
	tannirhrāsātiśayavat tadbhāvāt tāni hāpayet ॥ 170 ॥

<129>

<h2 id='129,i'>129,i <small><small>(<a href='docExplore?doc_id=PVA_129,i'>PVA_129,i</a>)</small></small></h2>

yaduktaṃ rāgādyaniyama ityatra pareṇa bhavatyeva vītarāgaḥ pṛthivyādisaṃghātaḥ । atha prāṇino vītarāgatā bhavet kasyacit na । prāṇino yathā'prāṇitā na bhavet tathā vītarāgatāpīti codyaṃ yadyevaṃ । yathā prāṇitā na viśiṣyate, tathā rāgitāpīti sarvaḥsamānarāgo bhavet । prāṇitāvat । yadi vā kaścitprāṇī kaścidanyathā । tathā rāgītaro vā syāt । atha prāṇitā'bhinnā rāgādayo bhinnāstadā yataḥ kāraṇād bhūtātiśayatvādbhedaḥ tathā nirhrāsātiśayamantare'tyantāpacayo 'pīti vītarāgaḥ syāt ।

<h2 id='129,ii'>129,ii <small><small>(<a href='docExplore?doc_id=PVA_129,ii_129,iv'>PVA_129,ii_129,iv</a>)</small></small></h2>

athāpi syāt 〈।〉 yadyapi tadatiśeyanirhrāsavat kāraṇaṃ । tathāpi rāgādihetoḥ tulyātmatā na kṣīyate । atrocyate ।

<h2 id='129,iii'>129,iii <small><small></small></small></h2>

	na cedbhede 'pi rāgādihetutulyātmatākṣayaḥ ।
	sarvatra rāgaḥ sadṛśaḥ syād hetoḥ sadṛśātmanaḥ ॥ 171 ॥

<h2 id='129,iv'>129,iv <small><small></small></small></h2>

yadi hiṃ rāgādihetoryā samānatā sā na hīyate । tato rāgasya sāmānyameva hetuḥ । sāmānyahetvarthe ca rāgakāryasya samānatā sadṛśātmano hetoḥ । kāryamapi sadṛśārthakamiti yuktaṃ । yadi tu hetusamānatve kāryamasamānaṃ tāratamyayogāt । tadā tasya tatkāryameva na bhavet । tadanvayavyatirekānuvidhānābhāvāt । tasmādyatra tāratamyaṃ tatrātyantamabhāvo 'pi apakarṣatāratamyabhāvāt dhavalādiguṇavat samānatvādvā na pracyaveta । kiṃ kāraṇaṃ ।

<h2 id='129,v'>129,v <small><small>(<a href='docExplore?doc_id=PVA_129,v_129,vii'>PVA_129,v_129,vii</a>)</small></small></h2>

	nahi gopratyayasyāsti samānārthabhuvaḥ kvacit ।
	tāratamyaṃ pṛthivyādau prāṇitāderihāpi vā ॥ 172 ॥

<h2 id='129,vi'>129,vi <small><small></small></small></h2>

gopratyayo hi samānātmanaḥ sambhavati । atha prāṇitāṃ prati na viśeṣaḥ । bhūtānāṃ rāgādīnapi । viśeṣe kaścid........... । tadrūpavyāvṛtteranyato 'pi vā na cāsau tāratamyayogī bhavati, gaurgotaro gotama iti lokāyata darśaṃnāpekṣayā pṛthivyādau prāṇī prāṇītaraḥ prāṇitama iti । tasmātsamānahetoḥ samānatvamapakarṣe tvatyantamucchedo 'pi ।

<h2 id='129,vii'>129,vii <small><small></small></small></h2>

	auṣṇyasya tāratamye 'pi nānuṣṇo'gniḥ kadācana ।
	tathehāpīti cet nāgnerauṣṇyādbhedaniṣedhataḥ ॥ 173 ॥

<h2 id='129,viii'>129,viii <small><small>(<a href='docExplore?doc_id=PVA_129,viii'>PVA_129,viii</a>)</small></small></h2>

astyevehāgnerauṣṇyasya tāratamyaṃ na ca sarvātmanauṣṇyamasambhavi tathāpi na rāgādīnāṃ tadvadeva sarvathā sambhavābhāvo na rāgādīnāṃ kāyād vyatirekāt । nātrauṣṇyādagnerbhedaḥ । auṣṇyasyaivāgnivyapadeśāt yadyauṣṇyaṃ na syādagnirevāsau na bhavet । na tu rāgādyabhāve bhūtameva tanna bhavati । yadi tu bhūtasaṃghāto'nyo dharmī tasya dharmma auṣṇyaṃ parikalpyate । tadā tasya uṣmāvasthāyāmuccheda evauṣṇyasya । atha jvālāyādharmitvaṃ parikalpyate । auṣṇyaṃ dharmaḥ sa ca tatra na vicchidyate tādatamye 'pīti, parasya parihāraḥ । so 'pyayuktaḥ ॥

<130>

<h2 id='130,i'>130,i <small><small>(<a href='docExplore?doc_id=PVA_130,i_130,vii'>PVA_130,i_130,vii</a>)</small></small></h2>

	mantratantrādisāmarthyāt jvālauṣṇyena vinā bhavet ।
	maṇerjvālā vinaivau ṣṇyaṃ dṛśyate tat na yuktimat ॥ 695 ॥ (PVA)
	jvālāyā na ca dharmitvamauṣṇyaṃ pratyavimuktitaḥ ।
	jvālādivarṇṇasaṃsthānaṃ taddhi nauṣṇyasya sambhavāt ॥ 696 ॥ (PVA)

<h2 id='130,v'>130,v <small><small></small></small></h2>

na tasyā dharmitā yuktā tena naitannidarśanaṃ ।

<h2 id='130,vi'>130,vi <small><small></small></small></h2>

jvālā nauṣṇyaṃ vinā nauṣṇyaṃ jvālā vinā bhavati । tena na sā dhārmitayā yuktā । na cātyantamaviyoge jvālātadauṣṇyayorddharmadharmibhāvaḥ । tena saviśeṣaṇo hetuḥ ।

<h2 id='130,vii'>130,vii <small><small></small></small></h2>

	tāratamyānubhavino yasyānyasya sato guṇāḥ ।
	te kvacit pratihanyante tadbhede dhavalādivat ॥ 174 ॥

<h2 id='130,viii'>130,viii <small><small>(<a href='docExplore?doc_id=PVA_130,viii'>PVA_130,viii</a>)</small></small></h2>

yasyānyasya guṇāḥ santastāratamyamanubhavantaḥ 〈na〉 te kvacit pratighātavantaḥ । yathā ghaṭādiṣu dhavalādayaḥ । nanu dhavalādirūpavyatirekeṇa ka ivāparaḥ paṭādiḥ । yena tasyānyasya sato dhavalādīnāmucchedaḥ । sattyametat । tathāpi spṛśyarūpā ghaṭādayo na varṇaviśeṣarūpāḥ । tadabhāve paṭasya bhāvāt । tenānyasyetyayamarthaḥ । yasya santānenānuvartamānasya ya ucchedadharmmāṇa udayadharmmāṇaśca te atyantamucchedadharmmāṇo 'pi yathā dhavalādaya iti vākyārthaḥ ।

<h2 id='130,ix'>130,ix <small><small>(<a href='docExplore?doc_id=PVA_130,ix_130,x'>PVA_130,ix_130,x</a>)</small></small></h2>

athavānagnitvenuvartamāne auṣṇyasyodayavyayayoḥ tāratamye 'pi । na caivaṃ rāgādīnāmucchedasadbhāvāt śakteranuccheda iti cet । na 〈।〉 śakterarthāntaratvāt । na 〈।〉 rāgādaya eva śaktiḥ । śakterapi kvaciducchedadṛṣṭeḥ । ata evāha ।

<h2 id='130,x'>130,x <small><small></small></small></h2>

	rūpādivat na niyamasteṣāṃ bhūtāvibhāgataḥ ।
	tattulyañcet na rāgādeḥ sahotpattiprasaṅgataḥ ॥ 175 ॥

<h2 id='130,xi'>130,xi <small><small>(<a href='docExplore?doc_id=PVA_130,xi'>PVA_130,xi</a>)</small></small></h2>

na khalu rūparasādivadavibhāgino bhūtebhyo rāgādayaḥ tadabhāve 'pi bhūtānāṃ bhāvāt, na tu rūpādyabhāve । atha tatrāpyevameva । tadapyasat । rāgādīnāṃ śarīreṇa sahotpattiprasaṅgāt । bhūtebhyo na viśiṣṭatā । rūpāvabhāsanamapi na ca rāgādīnāṃ dehasahabhāvitā sarvadā । na ca mahābhūtatvamātravādino rūpādīnāṃ bhūtebhyo'nyattvaṃ । tattvabahutvaprasaṅagāt । tato'vinirbhāgabhāgī sahotpādaḥ । viṣayahetukatvāt ।

<131>

<h2 id='131,i'>131,i <small><small>(<a href='docExplore?doc_id=PVA_131,i_131,iv'>PVA_131,i_131,iv</a>)</small></small></h2>

viṣayāsannidhāne kadācidabhāvo 'pīti cet । tanna ।

<h2 id='131,ii'>131,ii <small><small></small></small></h2>

	vikalpyaviṣayatvācca viṣayā na niyāmakāḥ ।
	sabhāgahetuvirahādrāgāderniyamo na vā ॥ 176 ॥
	sarvadā sarvabuddhīnāṃ janma vā hetusannidheḥ ।

<h2 id='131,iv'>131,iv <small><small></small></small></h2>

na khalu viṣayānvayavyatirekānuvidhānaprasaṅgatatsantānā rāgādayaḥ । tadabhāve 'pi bhavanānubhavāt । sabhāgahetuśca neṣyate । tato na rāgādīnāṃ tadabhāvāt kadācidanutpattiḥ । tato'niyamenaikaikarāgādisahabhāvī dehaḥ syāt । athavā sarva eva rāgādayo dehasahabhāvino bhaveyuḥ । sarveṣāṃ hetordehasya sannidheḥ । atha dehasya pariṇativiśeṣa eva tādṛśo yena na rāgādisahabhāvaḥ । yadyevaṃ ।

<h2 id='131,v'>131,v <small><small>(<a href='docExplore?doc_id=PVA_131,v_131,xiv'>PVA_131,v_131,xiv</a>)</small></small></h2>

	kutaḥ pariṇatistasya tādṛśī yena tu tathā ।
	yataḥ kutaściditi cenna bhavedapiṃ sarvadā ॥ 697 ॥ (PVA)
	adarśanena naivaṃ cet na syāt kaścit sahetukaḥ ।
	anagnerapi dhūmaḥ syāt sarvataḥ kinna sambhavaḥ ॥ 698 ॥ (PVA)
	tasya kācitpariṇatiriti vaktuṃ hi śakyate ।
	ahetorapi bhāvasya deśādiniyamo bhavet ॥ 699 ॥ (PVA)
	dṛśyate niyamo neti vaktuṃ tatrāpi śakyate ।
	dṛṣṭamātrapariṣvaṅgaḥ kriyate yadi sarvathā ॥ 700 ॥ (PVA)
	dṛṣṭamadvaitamevātra vyavahāro viśīryate ।
	vyavahāraḥ parityaktumaśakyaḥ kalpyate yadi ॥ 701 ॥ (PVA)
	paralokādike 'pyeṣa vyavahāro'nyathā kathaṃ ।
	vyavahāro'numānena sakalaḥ kriyate yathā ॥ 702 ॥ (PVA)
	paralokādike 'pyevameva tattya jyate kathaṃ ।
	na jñānārthatayā bhedo nāpi nīlāditākṛtiḥ ॥ 703 ॥ (PVA)
	na pūrvāparabhāvena pratyakṣeṇa prasidhyati ।
	tato'numānato bhedaḥ sakalo vyavahāravat ॥ 704 ॥ (PVA)
	tenānumānamutsṛjya na kaścijjīvituṃ kṣamaḥ ।

<h2 id='131,xiv'>131,xiv <small><small></small></small></h2>

tata idaṃ pratyuktaṃ ।

<h2 id='131,xv'>131,xv <small><small>(<a href='docExplore?doc_id=PVA_131,xv'>PVA_131,xv</a>)</small></small></h2>

	dṛṣṭamarthaṃ vidhūyānyadadṛṣṭaṃ kalpayanti ye ॥ 705 ॥ (PVA)
	mūḍhāḥ piṇḍaṃ parityajya te nihanti karaṃ vṛthā ।
	heyopādeyaviṣayo na viveko'kṣavṛttitaḥ ॥ 706 ॥ (PVA)
	heyametanna bhavati kutaḥ pratyakṣamātrataḥ ।
	upādeyatvabhāvādvā heyatvasya niṣedhataḥ ॥ 707 ॥ (PVA)
	upādeyavyavasthānaṃ heyatvasya viparyayāt ।
	arthakriyārthināmarthakriyopādeyatā sadā ॥ 708 ॥ (PVA)
	pratyekṣaṇa na dṛṣṭā sā tato vṛttiṃ vidhitsatāṃ ।
	pratyakṣata upādeyabhāvasyāto na vedanaṃ ॥ 709 ॥ (PVA)
	na bhāvyarthakriyāṃvetti pratyakṣaṃ nāpyapratītikāṃ ।
	heyatvasya niṣedho 'pi heyā 〈kṣādatyayaḥ〉 kutaḥ ॥ 710 ॥ (PVA)
	tadatra vastu nāstīti pratītirneyamakṣataḥ ।
	dvayoradhyakṣayornāsti heyopādeyatāgatiḥ ॥ 711 ॥ (PVA)
	atrāpi pūrvako nyāyaḥ pratyāvṛtya pravartate ।
	atyantābhyāsatodhyakṣādyadi sarvaṃ pratīyate ॥ 712 ॥ (PVA)
	apratīte'sti nābhyāsaḥ tato'nyonyasamāśrayaḥ ।
	abhyāsād yāvadadhyakṣaṃ nāsti nāstipratītatā ॥ 713 ॥ (PVA)

<h2 id='131,xxv'>131,xxv <small><small>(<a href='docExplore?doc_id=PVA_131,xxv_131,xxvi^1'>PVA_131,xxv_131,xxvi^1</a>)</small></small></h2>

yāvat pratītatā nāsti nābhyāse'dhyakṣatodayaḥ ।

<h2 id='131,xxvi'>131,xxvi <small><small>(<a href='docExplore?doc_id=PVA_131,xxvi^2_132,xiv'>PVA_131,xxvi^2_132,xiv</a>)</small></small></h2>

	adhyakṣamātraṃ yadi mānamasminnaheyatattvetarayorvivekaḥ ।
	svarūpamātraprativedanaṃ tadadvaitatatvesya tataḥ prasaktiḥ ॥ 714 ॥ (PVA)
<132>
	anumānaṃ samāśritya heyādipravibhāgitā ।
	vyavahāraṃ pratītaṃ tanna paraṃ parimṛgyate ॥ 715 ॥ (PVA)
	athādvaitaṃ samāśritya paralokanirākriyā ।
	asyāpi kriyatānnedamiyatyevāvatiṣṭhate ॥ 716 ॥ (PVA)
	iha loko 'pi naivāsti nāsti nāstikatā tataḥ ।
	cetaḥsarvopasaṃhārāt yuktameva tathā sati ॥ 717 ॥ (PVA)
	atha vyāmoha evāyamiha loke ya ādaraḥ ।
	asyāpi kṣayamicchan ko vyāmohāntaramicchati ॥ 718 ॥ (PVA)
	vyāmohaḥ kuta evāyaṃ yadyanādiranantakaḥ ।
	prasiddhaḥ sa paro lokaḥ kimanyad bhāṣitaṃ vṛthā ॥ 719 ॥ (PVA)
	athāhetuka evāyaṃ sarvamevāstvahetukaṃ ।
	tathā sati vṛthā prāptaṃ nāstikenoditaṃ tvayā ॥ 720 ॥ (PVA)
	uditaṃ nopayogīdaṃ yadi kvāpi kimarthitā ।
	athārthaḥ kaścidasyāsti tatraivāsyāstu hetutā ॥ 721 ॥ (PVA)
	paraparyyanuyogo'tha yadyevaṃ kriyate paraiḥ ।
	korthastena kṛtenāpi yadi heturna kasyacit ॥ 722 ॥ (PVA)
	avidyākṛta evāyamiti kasyāparādhitā ।
	yadi nocchidyate'vidyā vṛthaiva parabhāṣitaṃ ॥ 723 ॥ (PVA)
	athāpyucchidyate'viṃdyā paroditamanarthakaṃ ।
	avidyāhetukatve vā'nādyavidyāgatirbhavet ॥ 724 ॥ (PVA)
	tathā ca sati saṃsāraḥ siddha evāvivādataḥ ।
	vikalpānnāparā'vidyā so 'pi pūrvavikalpataḥ ॥ 725 ॥ (PVA)

<h2 id='132,xiii'>132,xiii <small><small></small></small></h2>

bhātyanādiprabandhoyaṃ vikalpasya prasidhyati ।

<h2 id='132,xiv'>132,xiv <small><small></small></small></h2>

tasmādanādivāsanāparipākopanītā evaṃ sukhādayo na paramārthataḥ 〈।〉 tato duḥkhameva paramārthataḥ sakalamiti ।

<h1 id='1.1.4.6.1.1.1.4'>1.1.4.6.1.1.1.4</h1>

<(da) caturākāraṃ duḥkha-sattyam>

<h2 id='132,xv'>132,xv <small><small>(<a href='docExplore?doc_id=PVA_132,xv_132,xviii^1'>PVA_132,xv_132,xviii^1</a>)</small></small></h2>

tatra duḥkhaṃ ।

<h2 id='132,xvi'>132,xvi <small><small></small></small></h2>

	kadācidupalambhāt tadadhruvaṃ doṣaniśrayāt ।
	duḥkhaṃ hetuvaśatvācca na cātmā nāpyadhiṣṭhitaṃ ॥ 177 ॥
	nākāraṇamadhiṣṭhātā nityaṃ vā janakaṃ kathaṃ ।
	tasmādanekamekasmāt bhinnakālaṃ na jāyate ॥ 178 ॥

<h2 id='132,xviii'>132,xviii <small><small>(<a href='docExplore?doc_id=PVA_132,xviii^2'>PVA_132,xviii^2</a>)</small></small></h2>

anityato duḥkhataḥ śūnyato'nātmataśceti caturākāraṃ duḥkhasatyaṃ । tatkadācidupalabhyamānatayā'nityaṃ । nahi nityasya nityamevopalabhyamānatayā'nityaṃ । nahi nityasya nityamupalabhyamānasya kadācidupalambho yuktaḥ । upalabhyetarasvabhāvayoḥ parasparaparihārasthitatvena virodhāt । upalabhyatayaiva sa iti pratipādanāt । na ca sarvadā sarvamupalabdhuṃ śakyaṃ, kramopalabhyasya nityatvāt na ca krama ekatve sambhavati । kramavata ekatvenāpratibhāsanāt । pratyakṣasyāpravṛtteḥ । anumānasya tadabhāve'bhāvāt । pratyakṣapūrvakatvāt । anumānapūrvakatve'ndhaparamparāprasaṅgāt । tasmāda dhruvatā saṃsāriskandhānāṃ । duḥkhatā ca rāgādīnāṃ doṣāṇāṃ niḥśrayāt । hetuvaśatvācca । hetupratibandhācca dukhaṃ । "sarva paravaśaṃ duḥkhamiti" nyāyāt । cakārādabhyāsamātraniśrayāt ityavagantavyam । nātmarūpaṃ nāpyanātmādhiṣṭhitaṃ । akāraṇasyādhiṣṭhātṛtvābhāvāt । avaśyamadhiṣṭhātrā sopayogena bhavitavyaṃ । upayogahetorhetutvāt । yadi cātmarūpatvaṃ skandhānāṃ nityatā bhavet । na ca nityaṃ janakamajanakasya bhāvastatvamupalabdhumaśakyatvāt । anekañca bhinnakālaṃ jñānamekasmānnityatayā notpattimat । na cāpyātmādhiṣṭhāyakatayā pratīyateyacca pratīyate skandhānāṃ rūpaṃ

<133>

<h2 id='133,i'>133,i <small><small>(<a href='docExplore?doc_id=PVA_133,i_133,iv'>PVA_133,i_133,iv</a>)</small></small></h2>

tadadhruvaṃ । athānadhiṣṭhitāni kāraṇāni kathaṃ svakārye pravartante । tenādhiṣṭhātānumīyate । na । anityacetanādhiṣṭhānamātrātsamāptatvāt 〈।〉 cetanā cānādiriti tataḥ 〈।〉

<h2 id='133,ii'>133,ii <small><small></small></small></h2>

	kāryānutpādato'nyeṣu saṅgateṣvapi hetuṣu ।
	hetvantarānumānaṃ syānnaitannityeṣu vidyate ॥ 176 ॥

<h2 id='133,iii'>133,iii <small><small></small></small></h2>

yadyanye hetavaḥ samuditā api kāryasyājanakāḥ tadā hetvantaramapi vidyate yadabhāvātkāryamajātaṃ । na caivaṃ । samanantarapratyayayogyatāviśeṣamātreṇa siddheḥ । na ca nityavyāpināṃ kadācit kvacidvā'bhāvaḥ, yena tadabhāvāt abhāvaḥ pratīyate । anvayamātreṇa janane sarva eva ākāśādayo'dhiṣṭhātāro bhaveyuḥ । teṣvapi satsu kāraṇānāṃ nijakāryeṣu pravṛtteḥ teṣāmapi, vyāpinityatayā samānatvāt teṣāmanadhiṣṭātṛtvāditi cet । tadeva vyāpinityatayā na sidhyati ।

<h2 id='133,iv'>133,iv <small><small></small></small></h2>

	avyāpino 'pi nityasya bhavetsarvatra hetutā ।
	sāmīpyādeva no heturheturdūre 'pi dṛśyate ॥ 726 ॥ (PVA)
	dūradeśo 'pi śabdādiḥ svakāryasya vidhāyakaḥ ।
	tasmādanvayamātreṇa kāraṇaṃ sakalaṃ bhavet ॥ 727 ॥ (PVA)

<(kha) samudaya-sattyam>

<h1 id='1.1.4.6.1.1.2.1'>1.1.4.6.1.1.2.1</h1>

<(a) caturākāraḥ samudayaḥ>

<h2 id='133,vi'>133,vi <small><small>(<a href='docExplore?doc_id=PVA_133,vi_133,vii'>PVA_133,vi_133,vii</a>)</small></small></h2>

	kādācitkatayā siddhā duḥkhasyāsya sahetutā ॥ 180 ॥
	nittyaṃ sattvamasattvaṃ vā'hetoranyānapekṣaṇāt ।

<h2 id='133,vii'>133,vii <small><small></small></small></h2>

samudayasattyamapi caturvidhameva hetutaḥ samudayataḥ prabhavataḥ pratyayataśceti । tatra heturahetuparihāreṇa samudaya ekakāraṇaparihāreṇa । aprabhavaḥ asāmarthyaparihāreṇa prabhavatyasmāditi prabhavaḥ । pratyayaḥ prādhānyaparihāreṇa । tatra duḥkhasya heturastīti pratipādyate । na ।

<h2 id='133,viii'>133,viii <small><small>(<a href='docExplore?doc_id=PVA_133,viii_133,xiii'>PVA_133,viii_133,xiii</a>)</small></small></h2>

	kādācitkatayānyasya hetuyogo hi dṛśyate ।
	ahetorhi padārthasya sattvamevānyathā'thavā ॥ 728 ॥ (PVA)
	yathā yathāhi hetunāmabhāvo nityatā tathā ।
	timirajñānakeśāderviṣayeṇa vinodayāt ॥ 729 ॥ (PVA)
	svasaṃvedanagamyasya dharmmadhātorahetukaḥ ।
	dṛśyate nityasadbhāvo'kādācitkatvalakṣaṇaḥ ॥ 730 ॥ (PVA)

<h2 id='133,xi'>133,xi <small><small></small></small></h2>

bandhyā sutādyasannityamabhāvāt kāraṇātmanaḥ ।

<h2 id='133,xii'>133,xii <small><small></small></small></h2>

atra codyaṃ ।

<h2 id='133,xiii'>133,xiii <small><small></small></small></h2>

	taikṣṇyādīnāṃ yathā nāsti kāraṇaṃ kaṇṭakādiṣu ॥ 181 ॥
	tathā'kāraṇametat syāditi kecit pracakṣate ।

<h2 id='133,xiv'>133,xiv <small><small>(<a href='docExplore?doc_id=PVA_133,xiv'>PVA_133,xiv</a>)</small></small></h2>

ahetukavādinaḥ svabhāvena mahābhūtarūpaṃ na kriyate । viśeṣā eva deśakālāvasthā viśeṣayogitayā kriyante । tatra viśeṣāṇāmahetuka〈tva〉mupalabhyate । tomarasūcīśūlatūlikādīnāṃ hi na lohādirūpatā kriyate lohakārādibhiḥ tīkṣṇataiva kriyate । lohādīnāmapyaparairna pṛthivītvādikaṃ kriyate । lohatādirūpatāyāḥ karaṇāt । lohakārādyabhāve 'pi tu kaṇṭakādīnāṃ taikṣṇyasya tadabhāve 'pi bhāvāt । nāyameva cāniyatahetukatā'hetukatā । tathānye 'pi jagato vaicitryakāriṇo viśeṣā'hetukatā<?> eva bhaveyuḥ । ka evātra virodhaḥ । tadapyasat ।

<134>

<h2 id='134,i'>134,i <small><small>(<a href='docExplore?doc_id=PVA_134,i_134,ii'>PVA_134,i_134,ii</a>)</small></small></h2>

	satyeva yasmina yajjanma vikāre vāpi vikriyā ॥ 182 ॥
	tattasya kāraṇaṃ prāhustatteṣāmapi vidyate ।

<h2 id='134,ii'>134,ii <small><small></small></small></h2>

atrābhiprāyaḥ । yadi viśeṣā eva janyāsteṣāṃ nākāraṇatvaṃ । na khalu badarīkaṇṭakānāṃ vakratvatīkṣṇatve badarīkaṇṭakamantareṇa staḥ । tadanvayavyatirekānuvidhānāt tatkāryateti nāhetukatā । atha lohakāreṇāpi kriyate tato vyabhicārādevamucyate । tadapi na yathāvat ।

<h2 id='134,iii'>134,iii <small><small>(<a href='docExplore?doc_id=PVA_134,iii'>PVA_134,iii</a>)</small></small></h2>

	buddhipūrvakriyādṛṣṭerbuddhimatkāraṇaṃ bhavet ।
	syāttatheśvarakartṛtvaṃ nāstyahetukatā tataḥ ॥ 731 ॥ (PVA)
	badarīkaṇṭakādīnāṃ tata eva nidarśanāt ।
	viśeṣakalpanānno cedviśeṣo'stu sahetukaḥ ॥ 732 ॥ (PVA)
	badarībījataḥ kiñcit lohakārāditaḥ paraṃ ।
	viśeṣo lakṣyate no cedviśeṣo naiva vidyate ॥ 733 ॥ (PVA)
	nahi darśanamātreṇa viśeṣaḥ parigṛhyate ।
	tadevādvaitamāyātaṃ tadevāhetukaṃ bhavet ॥ 734 ॥ (PVA)
	tasmādyato viśaṣāste tata eva sahetukāḥ ।
	nahi hetuvihīnasya viśeṣatvaṃ prasidhyati ॥ 735 ॥ (PVA)

<h2 id='134,viii'>134,viii <small><small>(<a href='docExplore?doc_id=PVA_134,viii_134,x'>PVA_134,viii_134,x</a>)</small></small></h2>

tasmādyadi bhedā yadi bāhyārthatā sarvaṃthā sahetukatvamanyathā viparyayaḥ nanu satyeva yasmin yajjanma tasya hetutve sparśasya darśanahetutā prasaktā sparśābhāve'svabhāvāt । tadasat ।

<h2 id='134,ix'>134,ix <small><small></small></small></h2>

	ekasāmagryadhīnatvādaviyogaḥ parasparaṃ ।
	rūpasparśatayostena tadabhāve na darśanaṃ ॥ 736 ॥ (PVA)

<h2 id='134,x'>134,x <small><small></small></small></h2>

tatra hi sparśamantareṇa rūpameva na bhavati । yadi tu rūpaṃ bhavet bhavedeva darśanaṃ । na caivaṃvidhāt vyatirekāt kāraṇatvamapi tu rūpamupadarśya । yadi sparśābhāve'bhāvamupadarśayet darśanasya । athavā ।

<h2 id='134,xi'>134,xi <small><small>(<a href='docExplore?doc_id=PVA_134,xi_134,xiv'>PVA_134,xi_134,xiv</a>)</small></small></h2>

	sparśasya rūpahetutvāt darśane'sti nimittatā ॥ 183 ॥

<h2 id='134,xii'>134,xii <small><small></small></small></h2>

parasparāviyogena samānakālayorapi hetutvāt "upādāya rūpasya rūpasya sparśarūpāṇi bhūtāni" hetustataḥ pāraṃparyeṇa darśane sparśasyāstyeva hetuteti na vipakṣavṛttitāhetorityavyabhicāra eva । evaṃ tāvadahetukatvaṃ pratiṣiddhamiti hetuta ityekākāro vyavasthitaḥ ।

<h2 id='134,xiii'>134,xiii <small><small></small></small></h2>

samudaya iti dvitīyamākāramāha ।

<h2 id='134,xiv'>134,xiv <small><small></small></small></h2>

	nityānāṃ pratiṣedhena neśvarādeśca sambhavaḥ ।

<h2 id='134,xv'>134,xv <small><small>(<a href='docExplore?doc_id=PVA_134,xv'>PVA_134,xv</a>)</small></small></h2>

sahetukatve 'pi duḥkhasya tato nityaikakāraṇaniṣedhena samudayākāratānirṇṇayaḥ । yadi kāraṇamekaṃ nityameva bhavet । anapekṣaṇānnityasyānādheyaviśeṣatvāt । teṣāñca nityānāṃ pradhānādīnāṃ prāgeva niṣedhaḥ । kuta etaditi cet । asāmarthyāt kramayaugapadyābhyāmarthakriyāśaktivaikalyāt na prabhavatvaṃ । tṛtīya ākārastṛṣṇāyā eva sa ākāraḥ । etadevāha ।

<h2 id='134,xvi'>134,xvi <small><small>(<a href='docExplore?doc_id=PVA_134,xvi_134,xvii'>PVA_134,xvi_134,xvii</a>)</small></small></h2>

	asāmarthyādato heturbhavavāñchāparigrahaḥ ॥ 184 ॥
	yasmāddeśaviśeṣasya tatprāptyāśākṛto nṛṇāṃ ।

<h2 id='134,xvii'>134,xvii <small><small></small></small></h2>

anyasya kāraṇasya karmmaṇo'nyasya vā na prabhavatvaṃ । na khalu karmmaśarīramavidyā vā prabhavaḥ । samarthakāraṇāparanāmā । tṛṣṇā'bhāve'bhāvāt janmanaḥ । dṛśyate ca tṛṣṇāyāḥ prabhavanaṃ । yataḥ parigraha āgrahāparavyapadeśaḥ tatprāptitṛṣṇākṛtaḥ parigrahaścāyaṃ janmasamāgamaḥ । tasmādasya tṛṣṇāprabhavaḥ । bhavavāñchānāgatajanmaprārthanākārā ।

<h2 id='134,xviii'>134,xviii <small><small>(<a href='docExplore?doc_id=PVA_134,xviii_135,ii'>PVA_134,xviii_135,ii</a>)</small></small></h2>

nanu na deśaviśeṣādiprārthanā samudayasattyaṃ । uktaṃ hi bhagavatā ।

<135>

<h2 id='135,i'>135,i <small><small></small></small></h2>

tatra katamatsamudaya āryasattyaṃ । yeyaṃ tṛṣṇā paunarbhavikī nandī rāgasahagatā tatra tatrābhinandinī । yaduta kāyatṛṣṇā । bhavatṛṣṇā । vibhavatṛṣṇā ceti । nāyaṃ virodhaḥ । yasmāt 〈।〉

<h2 id='135,ii'>135,ii <small><small></small></small></h2>

	sā bhavecchāptyanāptīcchoḥ pravṛttiḥ sukhaduḥkhayoḥ ।
	yato 'pi prāṇinaḥ kāmavibhavecche ca te mate ॥ 185 ॥

<h2 id='135,iii'>135,iii <small><small>(<a href='docExplore?doc_id=PVA_135,iii_135,iv'>PVA_135,iii_135,iv</a>)</small></small></h2>

yeyaṃ sthānopakaraṇāditṛṣṇā sā bhavecchā saṃsāratṛṣṇā nandī rāgasahagatā tatra tatrābhinandinī sā sarvaiva kāmatṛṣṇā bhavatṛṣṇā vibhavatṛṣṇā 〈।〉 yā sthānāditṛṣṇā sā bhavatṛṣṇā sā bhavecchā । yā svargaprārthanākārā sā kāmatṛṣṇā । yā duḥkhaviyogecchā sā vibhavatṛṣṇā । tasmādavirodha eva samudayasattyanirdeśaḥ । nāgamavirodhaḥ kaściditi ।

<h2 id='135,iv'>135,iv <small><small></small></small></h2>

	sarvatra cātmasnehasya hetutvāt saṃpravarttate ।
	asukhe sukhasaṃjñasya tasmāt tṛṣṇā bhavāśrayaḥ ॥ 186 ॥

<h2 id='135,v'>135,v <small><small>(<a href='docExplore?doc_id=PVA_135,v'>PVA_135,v</a>)</small></small></h2>

ahaṅkārasanniśrayāt ekatvenāropitaṃ <?>〈 tā〉 cittamālā tatra yaḥ snehaḥ sarvatra saṃpravartane sthānopakaraṇādau asukhe sukhādirūparahitatvena paramārthataḥ । cittaviparyayopahatasya pravartanāt hetutvamataḥ tṛṣṇāprabhavāśrayaḥ । na hyadṛṣṭaḥ kvacidapi pravartanasambandhitaḥ karūṇāyogato'nyatra na saṃsārakāraṇaṃ । ata eva pravartanaṃ prati tṛṣṇāyāḥ sahakāritvāt । pratyayamātratā nopādānatvaṃ । tatra cittamevopādānaṃ । tasya pratyayastṛṣṇā kadācit karūṇā । anena pratyayata iti ākāraḥ kathitaḥ ।

<h2 id='135,vi'>135,vi <small><small>(<a href='docExplore?doc_id=PVA_135,vi_135,viii'>PVA_135,vi_135,viii</a>)</small></small></h2>

nanu pratyayatve 'pi na tṛṣṇā pratyayo'pi tu dehastato dehasaṅgato na vītarāgaḥ ॥ etadeva darśayati ।

<h2 id='135,vii'>135,vii <small><small></small></small></h2>

	viraktajanmādṛṣṭerityācāryāḥ saṃpracakṣate ।
	adeharāgādṛṣṭeśca dehādrāgasamudbhavaḥ ॥ 187 ॥

<h2 id='135,viii'>135,viii <small><small></small></small></h2>

yathaiva hi vītarāgasya janma na dṛṣṭamiti rāgo janmano heturata eva yukto deho rāgāderheturadehasya rāgādṛṣṭiḥ । atrocyate । rāgamanteraṇāpi janma bhavati । karuṇāvaśādabhirativiṣayatvaṃ tu tasya tṛṣṇayā hriyata iti viśeṣamātrahetutvāt tṛṣṇāpratyayamātraṃ । evaṃ yadi deho 'pi pratyayamātraṃ rāgādīnāmayoniśomanasikāra eva tūpādānakāraṇaṃ tadeṣṭameva saṃgṛhītamiti darśayati ।

<h2 id='135,ix'>135,ix <small><small>(<a href='docExplore?doc_id=PVA_135,ix_136,i'>PVA_135,ix_136,i</a>)</small></small></h2>

	nimittopagamādiṣṭamupādānaṃ tu vāryate ।
	imāntu yuktimanvicchan bādhate svamataṃ svayaṃ ॥ 188 ॥

<h2 id='135,x'>135,x <small><small></small></small></h2>

deho 'pi rāgasyāyoniśomanaskāramanuvartamāno heturiṣyata iva । sa kadācidvāsanāprabodhasya heturviṣayavat । eṣā tu yuktī rāgahetutvamapi dehasya sampādayati । tato'nyonyahetutvāt tathābhūtānādisāmagrīprabhavaṃ janmeti janmāntaraprasiddhiriti carccitaṃ cā rvā ka carccitamarcciṣmatā ।

<h2 id='135,xi'>135,xi <small><small></small></small></h2>

nanu saguṇaṃ dravyamevodyate । tato'nayoranyonyamahetutā ।

<136>

<h2 id='136,i'>136,i <small><small></small></small></h2>

	janmanā sahabhāvaścet jātānāṃ rāgadarśanāt ॥ 189 ॥
	sabhāgajāteḥ prāksiddhiḥ kāraṇatve 'pi noditaṃ ।
	ajñānamuktā tṛṣṇaiva santānapreraṇād bhave ॥ 190 ॥

<h1 id='1.1.4.6.1.1.2.2'>1.1.4.6.1.1.2.2</h1>

<(ba) tṛṣṇākarmaṇī janmasamudayaḥ—>

<h2 id='136,iii'>136,iii <small><small>(<a href='docExplore?doc_id=PVA_136,iii_136,iv'>PVA_136,iii_136,iv</a>)</small></small></h2>

yadi hi janmanā sahabhāvo rāgādīnāmiti na rāgādayo dehasya hetuḥ tadā deho 'pi na rāgādīnāṃ । na cāhetukatā tataḥ । samānajātīyakāraṇajanitā rāgādaya iti siddhamabhimataṃ ।

<h2 id='136,iv'>136,iv <small><small></small></small></h2>

nanu na tṛṣṇā kāraṇamekaiva । avidyā tṛṣṇā karmma ceti trayasya kāraṇatvāt । tṛṣṇaiva tatra tatrābhinandinīti samudayasattyanirdeśaḥ kathaṃ ।

<h2 id='136,v'>136,v <small><small>(<a href='docExplore?doc_id=PVA_136,v_136,vii'>PVA_136,v_136,vii</a>)</small></small></h2>

naitadasti । kāraṇatve 'pi nānantarakāraṇatvaṃ । tṛṣṇaivānantaryeṇa kāraṇaṃ saṃsāre santānasya preraṇāt । nahi mohakarmmaṇoḥ satorapi tṛṣṇāmantareṇa kaścit prerayitā । nahi viparyasto 'pi saṅgatṛṣṇāmantareṇa pravarttate । ata evāha ।

<h2 id='136,vi'>136,vi <small><small></small></small></h2>

ānantaryāt na karmāpi sati tasminnasambhavāt ।

<h2 id='136,vii'>136,vii <small><small></small></small></h2>

karmmopāttamapi rājyādi parityajatyatṛṣṇaḥ ।

<h2 id='136,viii'>136,viii <small><small>(<a href='docExplore?doc_id=PVA_136,viii_136,xii'>PVA_136,viii_136,xii</a>)</small></small></h2>

nanu buddhiḥ karmānusāriṇīti parityāgaḥ karmmaiva tattādṛśaṃ yena upanatamavadhīrayati । atha muktātmanāṃ janmano'sambhavaḥ ityucyate । teṣāmapi karmakṣaya eva muktiranyathā'bhāvāt । atrocyate ।

<h2 id='136,ix'>136,ix <small><small></small></small></h2>

	tṛṣṇāvirahitasyāsya yadi karmma parikṣayaḥ ।
	pradhānaṃ kāraṇaṃ tṛṣṇetyetadevātra yuktimat ॥ 737 ॥ (PVA)
	atha tṛṣṇāsti naivāsti karmmaṇo'sya parikṣayaḥ ।
	satṛṣṇasyāsya hi bhavet punaḥ karmāparāparaṃ ॥ 738 ॥ (PVA)

<h2 id='136,xii'>136,xii <small><small></small></small></h2>

evaṃ tāvat caturākāramāryasattyaṃ vyākhyātaṃ samudayalakṣaṇam । idānī tadduḥkhaṃ nirodhasambhavīti nirodhasattyaṃ caturākāramāha ।

<(ga) nirodhasattyam>

<h1 id='1.1.4.6.1.1.3.1'>1.1.4.6.1.1.3.1</h1>

<(a) saṃsāryabhāve muktivyavasthā>

<h2 id='136,xiii'>136,xiii <small><small>(<a href='docExplore?doc_id=PVA_136,xiii_136,xiv'>PVA_136,xiii_136,xiv</a>)</small></small></h2>

	tadanātyantikaṃ hetoḥ pratibandhādisambhavāt ।
	saṃsāritvādanirmokṣo neṣṭatvādaprasiddhitaḥ ॥ 191 ॥

<h2 id='136,xiv'>136,xiv <small><small></small></small></h2>

nirodhataḥ śāntataḥ praṇītataḥ niḥśaraṇataśceti catvāra ākārāḥ nirodha eva nāstīti vādinaṃ prati nirodhatā hyucyate । muktānāmapi rāgādisambhava iti parairabhyupagamyate । tatpratiṣedhena śāntataḥ । ataḥ paro 'pi sambhavati mokṣatātipratikṣepeṇa praṇītata ityākāraḥ । mukto 'pi punaramukto bhavatīti nirasya etat niḥsaraṇata iti caturtha ākāraḥ । tat prathama ākāra<137>tātyanātyantikaṃ nātyantaṃ bhavati nirudhyate 'pi । na ca saṃsāritvādasambhavo mokṣasya doṣaḥ । iṣṭatvāt 〈।〉 nahi kasyacit mokṣosti । yohi baddho nahi tasya mokṣosti । tattsvabhāvatvāt〈na〉 mukta syāpi bandhaḥ । sadā tasya muktasvabhāvatvāt । kevalacittasantānasyāpariśuddhasya sataḥ sāmagrīviśeṣataḥ paro bhāgo viśuddha utpadyate । tadapāsya pariśuddhasya saṃsāritaivāsiddhā । na ca saṃsārī paramārthataḥ kaścidasti kṣaṇānāmasaṃsaraṇāt । santānasya ca paramārthato'bhāvāt tataḥ saṃsāritvādityasiddho hetuḥ । na cāpi moktāvidyate yasya mokṣaḥ ।

<h2 id='137,ii'>137,ii <small><small>(<a href='docExplore?doc_id=PVA_137,ii_137,iii'>PVA_137,ii_137,iii</a>)</small></small></h2>

nanu yadi baddho na moktā'nyasya bandho'nyasya maukṣaḥ । anyasya kṣudanyasya tṛptiḥ । anyaḥ cikitsāduḥkhama〈nu〉bhavati, anyo vyādhirahitaḥ 〈।〉 anyastu yaḥ parikleśavānaparaḥ svargasukhamanubhavati । paraḥ śāstrābhyāsāyasto'nyo'dhigataśāstraḥ tadā kimiti hetorabhiyogaḥ prekṣāvataḥ । atra samādhiḥ । yasmāt

<h2 id='137,iii'>137,iii <small><small></small></small></h2>

	yāvadātmani na premṇo hāniḥ sa paritasyati ॥ 162 ॥
	tāvad duḥkhitamāropya na ca svastho'vatiṣṭhate ।
	mithyādhyāropahānārthaṃ yatno'satyapi moktari ॥ 193 ॥

<h1 id='1.1.4.6.1.1.3.2'>1.1.4.6.1.1.3.2</h1>

<(ba) muktānāṃ saṃsāre sthitiḥ—>

<h2 id='137,v'>137,v <small><small>(<a href='docExplore?doc_id=PVA_137,v_137,vi'>PVA_137,v_137,vi</a>)</small></small></h2>

avasthāvītarāgāṇāṃ dayayā karmmaṇāpi vā ।

<h2 id='137,vi'>137,vi <small><small></small></small></h2>

atrāyamabhiprāyaḥ । yadi tāvat tattvadarśinaḥprati etaducyate । tadā siddhasādhyataiva । nahi te kvacitpravartante yatnaṃ vā kurvanti । dharmmā eva prahātavyā iti vacanāt । athāsmadādīnaṃ tadā tasyaikatvābhimānāt sa eva badhyate sa eva muktimānityekādhikaraṇataiva tayoḥ । nahi paramārthato vastvastītye tāvataiva tathā vyavahāraḥ । pratītyapekṣatvād vyavahārasya । tathāhi । na paramārthataḥ sarpaḥ parihāraviṣayaḥ । api tu । sarpatayā vimokṣaviṣayaḥ ।

<h2 id='137,vii'>137,vii <small><small>(<a href='docExplore?doc_id=PVA_137,vii_137,viii'>PVA_137,vii_137,viii</a>)</small></small></h2>

atha yadi nāma saṃvṛtyā ekatvaṃ । tathāpi saṃvṛtyā vyavahārostu । paramārthaikatvābhāvāt kathaṃ pāramārthiko vyavahāraḥ । tadasata ।

<h2 id='137,viii'>137,viii <small><small></small></small></h2>

	saṃvṛtyāsya yathakatvaṃ vyavahāro 'pi sa saṃvṛtiḥ ।
	na tattvena yathaikatvaṃ vyavahāropyatātvikaḥ ॥ 739 ॥ (PVA)
	yatno 'pi khalu naivāstisvarūpādaparaḥ kvacit ।
	kāryakāraṇabhāvastu na codyasyāvakaśakṛt ॥ 740 ॥ (PVA)
	kasmādasmādidaṃ kāryamiti keyaṃ vidagdhatā ।
	naivaṃ prekṣāvataḥ kvāpi pravartananivartane ॥ 741 ॥ (PVA)
	paurvāparyopalambhasya pramāṇenāpravedanāt ।
	kṣaṇamātrasya ca kvāpi na pravartanasambhavaḥ ॥ 742 ॥ (PVA)

<h2 id='137,xii'>137,xii <small><small>(<a href='docExplore?doc_id=PVA_137,xii_137,xiv'>PVA_137,xii_137,xiv</a>)</small></small></h2>

tato yatno 'pi nāstyeva kasyacid vibhramastataḥ ।

<h2 id='137,xiii'>137,xiii <small><small></small></small></h2>

abhyupagamyāpyucyate । avasthetyevamādi ।

<h2 id='137,xiv'>137,xiv <small><small></small></small></h2>

	pāramārthikabodhe hi yadi naiva pravartate ।
	virāgāṇāṃ na ceṣṭā syāt pūrvottaravibhāgabhāk ॥ 743 ॥ (PVA)
	ceṣṭājñānāṃvabodhe 'pi karuṇātaḥ pravartanaṃ ।
	yathā prajāhito rājā svasantāna yatnavān ॥ 744 ॥ (PVA)
	praṇidhānapradhānasya kāryaṃ tatpraṇidhānataḥ ।
	karmmasāmarthyato jātaṃ ko'tra paryanuyujyatāṃ ॥ 745 ॥ (PVA)

<138>

<h2 id='138,i'>138,i <small><small>(<a href='docExplore?doc_id=PVA_138,i_138,iii'>PVA_138,i_138,iii</a>)</small></small></h2>

tasmānmithyādhyāropasya evaṃvidhasya prahāṇāya yatnaḥ । anyathā mūḍhasya na duḥkhasaṃvedanahāniḥ ।

<h2 id='138,ii'>138,ii <small><small></small></small></h2>

yadi tarhi karmmaṇāvasthānaṃ janmāntarakarmmāpyastīti janmāntarasaṅgatiḥ syāt । athāsamarthaṃ karmmaṃ vītarāgasyāvasthānaṃ na bhavet । atrocyate ।

<h2 id='138,iii'>138,iii <small><small></small></small></h2>

	ākṣipte'vinivṛttīṣṭeḥ sahakārikṣayādalaṃ ॥ 194 ॥
	nākṣeptumaparaṃ karmma bhavatṛṣṇāvilaṃghināṃ ।

<h2 id='138,iv'>138,iv <small><small>(<a href='docExplore?doc_id=PVA_138,iv'>PVA_138,iv</a>)</small></small></h2>

nākṣipto yatnamantareṇa nivatayituṃ śakyaḥ । yatnaśca vītarāgasya pratihanyate । upekṣayā na tasya kvacidāstheti । ata evāsthā'bhāvāt nāparajanmopārjanaṃ । tataḥ sahakāriṇaḥ tṛṣṇālakṣaṇasyābhāvāt । tadeva pūrvatṛṣṇājanitamidaṃ janma nāparamiti । nanu dayā nāmeyaṃ satve duḥkhāt trātavye bhavati nānyatra । naca sattvaḥ kaścidasti । napi sattvadarśanaṃ prahīṇātmadarśanānāṃ tato dayāto na prahīṇātmadarśanāḥ । atra parihāraḥ ।

<h2 id='138,v'>138,v <small><small>(<a href='docExplore?doc_id=PVA_138,v_138,vi'>PVA_138,v_138,vi</a>)</small></small></h2>

	duḥkhajñāne'viruddhasya pūrvasaṃskāravāhinī ।
	vastudharmodayotpattirna sā sattvānurodhinī ॥ 195 ॥

<h2 id='138,vi'>138,vi <small><small></small></small></h2>

yadāhi sakalameva duḥkhamiti sākṣātkṛtaṃ triduḥkhatāyogi । tadāsya samudayalakṣaṇā tṛṣṇā'paiti prahīṇasamudayasya na rāgādaya iti । samatā'virodhitā । sakalenaiva sattvasaṃghātena । tato duḥkhitadarśanāt vastvāśrayādayotpattirmahatāṃ । na tasyāmavasthāyāṃ sattvagrahānurodhataḥ tathā bhūtasattvagrahaparityājanāya ya āśayaḥ sā dayā । sā ca prahīṇātmadarśaṃnasyaiva । aprahīṇātmadarśano hi kathaṃ tattyāgāya pareṣāṃ yateta ।

<h2 id='138,vii'>138,vii <small><small>(<a href='docExplore?doc_id=PVA_138,vii_138,ix'>PVA_138,vii_138,ix</a>)</small></small></h2>

nanu rāgasya dayāyāśca ko viśeṣaḥ । ayaṃ viśeṣaḥ ।

<h2 id='138,viii'>138,viii <small><small></small></small></h2>

	aātmāntarasamāropāt rāgo dharmmetadātmake ।
	duḥkhasantānasaṃsparśamātreṇaiva dayodayaḥ ॥ 196 ॥

<h2 id='138,ix'>138,ix <small><small></small></small></h2>

dayāyā rāgasya ca mahān bhedaḥ । hetubhedaviṣayabhedāt । tathā hi । rāga ātmano'nāgatasukhāsaṅgasandhānaparavaśīkaraṇamanāgatasantamāropya tasmāt pravarttate । viṣaye 'pyatadātmake tadātmanā dṛśyamāne । caturvidhaviparyāsavāsitamānasasya rāgitā nānyasya । dayā tu duḥkhasantatimātrasākṣātkaraṇādeva mithyābhimānavyapagamāya ।

<h2 id='138,x'>138,x <small><small>(<a href='docExplore?doc_id=PVA_138,x_138,xi'>PVA_138,x_138,xi</a>)</small></small></h2>

nanvahamasya duḥkhanivartanaṃ vidhāsya iti āśayamantareṇa kathaṃ bhavet । atra parihāraḥ ।

<h2 id='138,xi'>138,xi <small><small></small></small></h2>

	ātmārthe yadi vṛttiḥ syādevameva prasajyate ।
	parārthamātravṛttīnāṃ nahi kārakadarśanaṃ ॥ 746 ॥ (PVA)
	darśito rājadṛṣṭāntastadetannāsamaṃjasaṃ ।
	pūrvapūrvāhitotkṛṣṭasaṃskārādvā pravartanaṃ ॥ 747 ॥ (PVA)
	na ca paśyati saṃtānaṃ nāpi kaścit pravartate ।
	na tiṣṭhati prabhā'bhāvāt kevalaṃ bhavato bhramaḥ ॥ 748 ॥ (PVA)

<h2 id='138,xiv'>138,xiv <small><small>(<a href='docExplore?doc_id=PVA_138,xiv_139,i'>PVA_138,xiv_139,i</a>)</small></small></h2>

tadayaṃ dayārāgayorviśeṣaḥ ityalamativistareṇa ।

<h2 id='138,xv'>138,xv <small><small></small></small></h2>

nanu dayā mābhūta rāgarūpātattvadarśināmudayāt । dveṣarūpā tu bhavedaśucyādidarśanāt, vaimukhyābhāvāt । nāśubhābhāvanāto muktirapi tu anityādidarśanāt । ātmani hi sati sa

<139>

<h2 id='139,i'>139,i <small><small></small></small></h2>

svatantraḥ paraduḥkhavidhāyīti kopaḥ syād<?> yadā tu punarasau hetuparādhīnaḥ pravartate svarūpamātreṇa । na cāpakārastasya śakyaḥ karttumapakārakāle tasyaivābhāvāt vṛthā kopaparigrahaḥ ।

<h2 id='139,ii'>139,ii <small><small>(<a href='docExplore?doc_id=PVA_139,ii_139,iii'>PVA_139,ii_139,iii</a>)</small></small></h2>

	mohaśca mūlaṃ doṣāṇāṃ sa ca sattvagrahovinā ॥ 197 ॥
	tenādyahetau na dveṣo na dveṣo'taḥ kṛpā matā ॥

<h2 id='139,iii'>139,iii <small><small></small></small></h2>

yadyātmānamapakriyamāṇaṃ paśyet kopo bhavet । na cātmā kaścit । api tu sattvamantareṇāpi sattvagraha eva kevalaḥ kopasya kāraṇaṃ, vinā ca sattvagrahaṃ na dveṣaḥ । mohastu nāsti svayameva sattvadarśanasya mohasyābhāvāt । ataḥ sarvadoṣavirahitā kṛpā na doṣaḥ ।

<h2 id='139,iv'>139,iv <small><small>(<a href='docExplore?doc_id=PVA_139,iv_139,viii'>PVA_139,iv_139,viii</a>)</small></small></h2>

nanu yadi vītarāgaḥ saśarīra evāste । tadā'mukta eva bhavet । na doṣarahitasya cetaso bhāvāt । kiñca ॥

<h2 id='139,v'>139,v <small><small></small></small></h2>

	nāmuktiḥ pūrvasaṃskārakṣaye'nyāpratisandhitaḥ ॥ 198 ॥
	akṣīṇaśaktiḥ saṃskāro yeṣāṃ tiṣṭhanti te'naghāḥ ।

<h2 id='139,vi'>139,vi <small><small></small></small></h2>

janmāntarapratisandhānaviruddhe hi manasi vartamānaḥ kathamamuktaḥ । pūrvasaṃskārasya ca tajjanmasambhavinaḥ kṣayādapratisandhānaṃ । yeṣāntu punarapratisandhikaraṇāya saṃskārakṣayecchā nāsti te'kṣīṇasaṃskārā anaghā evāvatiṣṭhante । yāvatsaṃskāramanuvṛtteḥ ॥

<h2 id='139,vii'>139,vii <small><small></small></small></h2>

	mandatvāt karuṇāyāśca na yatnaḥ sthāpane mahān ॥ 199 ॥
	tiṣṭhantyeva parādhīnāḥ yeṣāntu mahatī kṛpā ।

<h2 id='139,viii'>139,viii <small><small></small></small></h2>

saṃskārahāneḥ karuṇāyāśca mandatvāt na sthāpane yatnaḥ । iti na sadā tiṣṭhanti । mahākaruṇāyogātu sthānameva । tatrāsthāsambhavāt ।

<h1 id='1.1.4.6.1.1.3.3'>1.1.4.6.1.1.3.3</h1>

<(ca) satkāyadṛṣṭervigamaḥ>

<h2 id='139,ix'>139,ix <small><small>(<a href='docExplore?doc_id=PVA_139,ix_139,xi'>PVA_139,ix_139,xi</a>)</small></small></h2>

yadi mārggasya sāmarthya tadādya eva srotaāpannamārgga evābhavo bhavet । satkāyadṛṣṭervigayāt । tathāhi satkāyadṛṣṭervicikitsāyāḥ śīla vrataparāmarśasya ca prahāṇāt srotaāpanno bhavati ।

<h2 id='139,x'>139,x <small><small></small></small></h2>

mohaśca mūlaṃ doṣāṇāṃ sa ca satvaparigrahaḥ । iti coktaṃ । tatomārggāntaraṃ vyarthakaṃ bhavet । atrocyate ।

<h2 id='139,xi'>139,xi <small><small></small></small></h2>

	satkāyadṛṣṭervigamādādya evābhavo bhavet ॥ 200 ॥
	mārge cet sahajāhānerna hānau vā bhavaḥ kutaḥ ।

<h2 id='139,xii'>139,xii <small><small>(<a href='docExplore?doc_id=PVA_139,xii'>PVA_139,xii</a>)</small></small></h2>

na khalu satkāyadarśanaprahāṇamābhisaṃskārikasyaiva prahāṇāt । sahajasya prahāṇābhāvaḥ । satyadarśanamātraṃ hi sa mārggaḥ । darśanena cābhisaṃskārikasyāmūlakleśatvādātmagrahasya prahāṇaṃ । taddhyātmadarśanamaupadeśikaṃ darśanamātreṇaiva viparyayassya prahīyate । sahajasyatu satkāyadarśanasya virūḍhatvādanādyabhyāsataḥ pratipakṣeṇa bhāvanāmārggeṇaiva prahāṇamataḥ sahajāhāneḥ ।

<h2 id='139,xiii'>139,xiii <small><small>(<a href='docExplore?doc_id=PVA_139,xiii_140,iii'>PVA_139,xiii_140,iii</a>)</small></small></h2>

yasya tu mate na sahajasyāpi hāniḥ । tatra mate na hānau vāpi bhavaḥ kuto bhavati । paṭuprajñasya hi prarthamamārgga eva sakalasāmarthyayogīti tasya sa eva sakalamārggasvabhāvaḥ ॥

<140>

<h2 id='140,i'>140,i <small><small></small></small></h2>

nanu sahajaṃ sattvadarśanaṃ । yadyātmākāraṃ tadā'tmābhāve tatrābhisaṃskārādeva buddhirnānyathā । vastuno janakasyābhāve yadi paramupadeśaḥ kāraṇaṃ । atrāha ।

<h2 id='140,ii'>140,ii <small><small></small></small></h2>

	sukhī bhaveyaṃ dukhī vā mā bhūvamiti tṛṣyataḥ ॥ 201 ॥
	yaivāhamiti dhīḥ saiva sahajaṃ sattvadarśanaṃ ।

<h2 id='140,iii'>140,iii <small><small></small></small></h2>

	nahyapaśyannahamiti snihyatyātmani kaścana ॥ 202 ॥
	na cātmani vinā premṇā sukhakāmo'bhidhāvati ।

<h2 id='140,iv'>140,iv <small><small>(<a href='docExplore?doc_id=PVA_140,iv_140,v'>PVA_140,iv_140,v</a>)</small></small></h2>

anādivāsanābalāt udayamāsādayantī ahamiti buddhiḥ sahajametat sattvadarśanaṃ sukhī bhaveyamahamityevamākārā mā bhūvamanyatheti vā । tadaprahāṇā nnābhavaḥ । ahamiti cāpaśyannātmani snihyati na tu paśyan । na ca sukhakāmasyābhidhāvanaṃ vinātmasnehena । yasya tu sahajaṃ sattvadarśanaṃ, pravarttitātmasnehasaṃgati tasya kathaṃ punarjanmābhāvaḥ । tataḥ sahajasattvadarśanādādya eva mārgge na saṃsārābhāvaḥ । sattvadarśanaprahāṇādavaśyameveti niścayaḥ । anena śāntaityākāraḥ kathitaḥ ।

<h2 id='140,v'>140,v <small><small></small></small></h2>

nanu ātmani sati bandhaḥ tasyaiva mokṣaḥ । tataḥ paritoṣaviśeṣādātmanaḥ । sa praṇīto mokṣaḥ । ātmābhāve tu kasya paritoṣaḥ ।

<h1 id='1.1.4.6.1.1.3.4'>1.1.4.6.1.1.3.4</h1>

<(da) bandhamokṣavyavasthā—>

<h2 id='140,vi'>140,vi <small><small>(<a href='docExplore?doc_id=PVA_140,vi_140,viii'>PVA_140,vi_140,viii</a>)</small></small></h2>

yadi bhavet bhrāntireva seti sadoṣatā nāsau mokṣaḥ । atra samādhānaṃ ।

<h2 id='140,vii'>140,vii <small><small></small></small></h2>

	duḥkhotpādasya hetutvaṃ bandhaḥ; nityasya tatkutaḥ ॥ 203 ॥
	aduḥkhotpādahetutvaṃ mokṣa ; nityasya tatkutaḥ ।

<h2 id='140,viii'>140,viii <small><small></small></small></h2>

yadyātmā nityastathā vyāpī tadānvayavyatirekābhāvāt nāsau svayamātmano duḥkhamutpādayituṃ śaktaḥ । ākāśavat । yadi ca svatantraḥ śaktaśca kathamātmano duḥkhamutpādayet । na khalu svabadhāya kṛtyotathāpanaṃ prekṣāvataḥ yuktaṃ । athāsau mūḍhastadātmānamajānānaḥ kathamātmā'nupalambhādasattvamevāsya syāt । atha tatsvabhāva evāsau tadā na kadācidanyatheti । na sā muktirbhāvinī । atha jānānasyāpi tasyārthā na sa dharmmeṇotpādyate duḥkhaṃ tathāpi । nityasya vyāpinaśca na kasyacit duḥkho tpādahetutvaṃ । yadyasau tadā duḥkhasvabhāvaḥ । tadā na duḥkhasya dukhaṃ yuktaṃ । tatsvabhāvatve ca nā'nyathābhāvaḥ । tato na mokṣaḥ । anyasvabhāvabhāve ca na nityaḥ iti nātmā bhavet । atha vyatiriktaṃ duḥkhaṃ sukhaṃ vā, tadātmā na sukhī duḥkhī vā । nahyanyena sukhenānyaḥ sukhī bhavati । atha tatra samavāyāt । nanu samavāyo 'pyanya eva । ananyatve sa eva doṣaḥ । sukhāsukhādisvabhāvatve ca, arāparasvabhāvādanityatvaṃ । atha nirvikāro'sau paramārthataḥ bhrāntireva tu sukhitvādipratipattiḥ । tadapyasat ।

<h2 id='140,ix'>140,ix <small><small>(<a href='docExplore?doc_id=PVA_140,ix'>PVA_140,ix</a>)</small></small></h2>

	ātmanovyatirekaśced bhrānternātmā avittitaḥ ।
	tatsvarūpasya vittiścet kathaṃ bhrāntiḥ svavedane ॥ 749 ॥ (PVA)
<141>
	sukhitvaṃ yadi mokṣe 'pi mukterna syātpraṇītatā ।
	mohastatrāsti tasyeti tasmādātmā na muktibhāk ॥ 750 ॥ (PVA)
	parituṣṭaḥ kṣaṇo yasya sambhavatyaparāparaḥ ।
	tasya mokṣaḥ praṇītosau bhrāntyayukti vinārthataḥ ॥ 751 ॥ (PVA)
	naikādhikaraṇatvaṃ cet prasaktaṃ bandhamokṣayoḥ ।
	savṛtyaikādhikaraṇabhāvo naiva nivāryyate ॥ 752 ॥ (PVA)
	yo muktasya bandhena tadā kimvā prayojanaṃ ।
	pūrvaṃ mamāsīditi cet tadapi kvopayujyate ॥ 753 ॥ (PVA)
	apekṣāpūrvakārī syāt prāgekatvasya niścayāt ।
	ayuktañcaitaditi cede tadiṣyata eva hi ॥ 754 ॥ (PVA)
	parārtho vā prayogoyamiti cāveditaṃ punaḥ ।
	praṇītatāsya mokṣasya pasraya tu viparyayaḥ ॥ 755 ॥ (PVA)

<h2 id='141,viii'>141,viii <small><small>(<a href='docExplore?doc_id=PVA_141,viii_141,x'>PVA_141,viii_141,x</a>)</small></small></h2>

athāpi syāt na nitya ātmā pūrvoktadoṣānnāpi anityo'prekṣāpūrvakriyāprasaṅgāt । ato nityatvānityatvābhyāmavācyaḥ । tadapi na yuktaṃ ।

<h2 id='141,ix'>141,ix <small><small></small></small></h2>

	anityatvena yo'vācyaḥ sa heturnahi kasyacit ॥ 204 ॥
	bandhamokṣāvavācye 'pi na vidyete kathaṃ ca na ।

<h2 id='141,x'>141,x <small><small></small></small></h2>

anityatvenāvācya iti anityatvamasya nāsti tasya na hetutā । anityatayā hetutva vyāptamiti cānyatra nirṇṇayaḥ 〈।〉 tato vyāpakasyābhāvāt hetutāpyasyāsambhavinī । yasya tu punarnityatā'pi nāsti । tasyātyantamabhāva eva । 〈atha〉 bandhamokṣayorekādhikaraṇatvādanityatā । na । hetutvāt nityatā neti samādhiḥ । sa cāyuktaḥ ॥

<h2 id='141,xi'>141,xi <small><small>(<a href='docExplore?doc_id=PVA_141,xi_141,xv'>PVA_141,xi_141,xv</a>)</small></small></h2>

	nityānityavinirmuktaḥ svabhāvo nopalabhyate ।
	vyāvṛttānugatatvena sarvasyaivopalambhanāt ॥ 756 ॥ (PVA)

<h2 id='141,xii'>141,xii <small><small></small></small></h2>

athāpi syād 〈।〉 ubhayarūpatāstu yadi nānyathā । tathāpi na doṣaḥ । yasmāt ।

<h2 id='141,xiii'>141,xiii <small><small></small></small></h2>

	nityaṃ tamāhurvidvāṃso yaḥ svabhāvo na naśyati ॥ 205 ॥
	tyaktvemāṃ hrepaṇīṃ dṛṣṭimato nityaḥ sa kathyatāṃ ।

<h2 id='141,xiv'>141,xiv <small><small></small></small></h2>

nāśī ca nityaśceti vyāhataṃ । yasmānna naśyati yaḥ sa nityaḥ । nāśo'bhāvo'nupalabdhirityekārthatā prasādhayiṣyate । anāśo nityatopalabdhiriti ca । tato nityānityayorekatvamiti upalabhyānupalabhyayorityarthaḥ । upalabhyānupalabhyayośca kathamekatvaṃ ।

<h2 id='141,xv'>141,xv <small><small></small></small></h2>

	ekatvena pratīteryaḥ sa evaika iti sthitiḥ ।
	apratītaṃ pratītañcet tadetadatisāhasaṃ ॥ 757 ॥ (PVA)

<h2 id='141,xvi'>141,xvi <small><small>(<a href='docExplore?doc_id=PVA_141,xvi'>PVA_141,xvi</a>)</small></small></h2>

yadi nityamanityañcaikameva । tadā pratipannamapratipannañcaikamiti prasaktaṃ । tathā cāsambaddhaṃ । pratīyamānamekatvenānyathā na śakyaṃ pratipattuṃ । nāpratītameva pratītaṃ śaśaviṣāṇamapratītaṃ kenacit pratītena sahaikaṃ śakyaṃ niścetuṃ । tatraikasyāpratīteriti cet । ihāpyapratīte'vaśyamapratītiḥ । yasyaikatvena pratītirna tasya pratītireva naśyati । notpadyate vā । athānyapratītirapratītiḥ, tenānyapratītirūpā nāsti pratītirnāsti tadanyarūpapratītireva tasyāpratītiḥ । evaṃ tarhi yadanyarūpaṃ tata eva tasyābhāvaḥ iti prāptaṃ । taccāyuktaṃ । yataḥ ।

<h2 id='141,xvii'>141,xvii <small><small>(<a href='docExplore?doc_id=PVA_141,xvii^1'>PVA_141,xvii^1</a>)  (<a href='docExplore?doc_id=PVA_141,xvii^2'>PVA_141,xvii^2</a>)  (<a href='docExplore?doc_id=PVA_141,xvii^3'>PVA_141,xvii^3</a>)  (<a href='docExplore?doc_id=PVA_141,xvii^4_142,xxvi'>PVA_141,xvii^4_142,xxvi</a>)</small></small></h2>

	anyatāṃ pratijānānaḥ kathaṃ brūyādananyatāṃ ।
	anyatā tasya netyevamanityatvaṃ na sidhyati ॥ 758 ॥ (PVA)
	anityatve'nupalabdhiḥ syānnopalabdhāvanityatā ।
	ananyattve copalabdhirupalabdhau ca nityatā ॥ 759 ॥ (PVA)
<142>
	kenacittasya rūpeṇa nopalabdhiḥ parānyathā ।
	avittiryena rūpeṇa tadasyeti kathaṃ mataṃ ॥ 760 ॥ (PVA)
	pūrvatvenāsya vittiścet pūrvameva tathā bhavet ।
	idānīntanatadrūpamasyeti kathamekatā ॥ 761 ॥ (PVA)
	ekaḥ pūrvāparābhyāñcet rūpābhyāmaviyogataḥ ।
	viyoge dṛśyamāne 'pi viyogo na kathaṃ mataḥ ॥ 762 ॥ (PVA)
	krameṇāsyā viyogaścet viyogo 'pi tathābhavet ।
	ata evobhayātmatvamaviyogaviyogataḥ ॥ 763 ॥ (PVA)
	yathaivāsyākramaṃ sattvaṃ daṣṭirasya tathā bhavet ।
	akramasya ca sattvasya na yogaḥ kramabhāvikaḥ ॥ 764 ॥ (PVA)
	napūrvāpararūpasyāpratītau vyāpitāgatiḥ ।
	krameṇa vyāpitāyāñca tasyaiva vyāpitā nahi ॥ 765 ॥ (PVA)
	nahi dṛṣṭamadṛṣṭañca tasyaikasyopapattimat ।
	tadaiva tasya dṛṣṭatvamadṛṣṭatvaṃ ca durghaṭaṃ ॥ 766 ॥ (PVA)
	kālābhedena sakalaṃ nāsamañjasamīkṣyate ।
	ekatvādekadaivāsya kālabhedaḥ kathaṃ bhavet ॥ 767 ॥ (PVA)
	punaḥ punaḥ pratītau ca gṛhītaṃ grahaṇaṃ bhavet ।
	gṛhītamiti yad grāhyaṃ smaryamāṇaṃ hi tad bhaveta ॥ 768 ॥ (PVA)
	smaraṇasyāpramāṇatvānna kramagrahasambhavaḥ ।
	na cāpratītaṃ tadrūpaṃ yena pratyakṣatā bhaveta ॥ 769 ॥ (PVA)
	idānīntanamastitvaṃ cenna na pūrvadhiyāgataṃ ।
	bhedābhāvātkutastasya vibhāgo'yaṃ pramānvitaḥ ॥ 770 ॥ (PVA)
	dṛṣṭatvaṃ tasya nāstīti sarvadā vartamānatā ।
	yadi pūrvāparībhāvaḥ kena tasya pratīyatāṃ ॥ 771 ॥ (PVA)
	prākparapratyayābhyāñcet tayorbhedagatiḥ kutaḥ ।
	svasaṃvedanabhāvāccet na syād dvitvagatistataḥ ॥ 772 ॥ (PVA)
	na cāpyavidyamānasya parapūrvasya tadgatiḥ ।
	ekaṃ saṃvedanaṃ taccet parapūrvatayeṣyate ॥ 773 ॥ (PVA)
	ekatve parapūrvatvaṃ sākṣātkṛtatayākathaṃ ।
	na sākṣāttkriyamāṇasya pūrvatā bhāvitāpi vā ॥ 774 ॥ (PVA)
	na pūrvatvaṃ yadi bhavet kathaṃ pūrvatayā gatiḥ ।
	nāstyevāsya gatiḥ sākṣātsmaraṇañca na tadgatiḥ ॥ 775 ॥ (PVA)
	tasya smaraṇametaccet tasyeti kathamucyate ।
	yadā tena vināpyetat smaraṇaṃ bhavadīkṣyate ॥ 776 ॥ (PVA)
	kāryakāraṇabhāvāccet na grahastāvatā bhavet ।
	sākṣātkāraṇatārthasya grāhyatā na viparyayāt ॥ 777 ॥ (PVA)
	na cārthātsmaraṇaṃ sākṣātsaṃvidā vyavadhānataḥ ।
	saṃvedanaṃ na pūrṇantat pūrvatvagrahaṇakṣamaṃ ॥ 778 ॥ (PVA)
	na paraṃ tena pūrvatvaṃ smaraṇānnaiva sādhyate ।
	atītasākṣātkaraṇaṃ pūrvamityabhidhīyate ॥ 779 ॥ (PVA)
	bhāvī sākṣātkṛtau bhāve bhāvitvasya vyavasthitiḥ ।
	athotpādavyayadhrauvyaṃ yuktaṃ yattat sadiṣyate ॥ 780 ॥ (PVA)
	eṣāmeva na sattvaṃ syāt etadbhāvāviyogataḥ ।
	yadā vyayastadā sattvaṃ kathaṃ tasya pratīyate ॥ 781 ॥ (PVA)
	pūrvapratīte sattvaṃ tattadā tasya vyayaḥ kathaṃ ।
	dhrauvye 'pi yadi nāsmin dhīḥ kathaṃ sattva pratīyate ॥ 781 ॥ (PVA)
	pratītereva sarvasya tasmātsattvaṃ kuto'nyathā ।
	tasmānna nityānityasya vastunaḥ sambhavaḥ kvacit ॥ 782 ॥ (PVA)

<h2 id='142,xxv'>142,xxv <small><small></small></small></h2>

anityaṃ nityamathavā vastvekāntena yuktimata ॥

<h2 id='142,xxvi'>142,xxvi <small><small></small></small></h2>

idānīṃ mārggaprasaṅge nirodhasyaiva caturthamākāraṃ darśayannāha ॥

<(gha) mārgasattyam caturākāram>

<h1 id='1.1.4.6.1.1.4.0'>1.1.4.6.1.1.4.0</h1>

<h2 id='142,xxvii'>142,xxvii <small><small>(<a href='docExplore?doc_id=PVA_142,xxvii_142,xxviii'>PVA_142,xxvii_142,xxviii</a>)</small></small></h2>

	ukto mārgastadabhyasādāśrayaḥ parivartate ॥ 206 ॥
	sātmye 'pi doṣabhāvaścet mārggavannāvibhutvataḥ ।

<h2 id='142,xxviii'>142,xxviii <small><small></small></small></h2>

prāgeva mārgga uktaḥ tasyābhyāsādāśrayasya cittasantānasyālayasya vā pariśuddhatvaṃ bhavati । ātmātmīyagrahaviparyayabhūtasya nairātmyasya sātmye sakaladoṣaviśleṣaḥ ।

<h1 id='1.1.4.6.1.1.4.1'>1.1.4.6.1.1.4.1</h1>

<(satkāyadṛṣṭiḥ)—>

<h2 id='142,xxix'>142,xxix <small><small>(<a href='docExplore?doc_id=PVA_142,xxix_143,ii'>PVA_142,xxix_143,ii</a>)</small></small></h2>

nanu yathā doṣayoge guṇayogaḥ tathā guṇayoge 'pi doṣayoga iti na niḥsaraṇaṃ saṃsārataḥ । na 〈।〉 

<143>

<h2 id='143,i'>143,i <small><small></small></small></h2>

doṣāṇāṃ guṇasambhavena bādhanāt । viparyayaḥ kasmānna bhavati । guṇānāṃ vastusvabhāvatvāt । kathametaditi ceducyate ॥

<h2 id='143,ii'>143,ii <small><small></small></small></h2>

	viṣayagrahaṇaṃ dharmo vijñānasya yathāsti saḥ ॥ 207 ॥
	gṛhyate so'sya janako vidyamānātmaneti ca ।

<h2 id='143,iii'>143,iii <small><small>(<a href='docExplore?doc_id=PVA_143,iii_143,iv'>PVA_143,iii_143,iv</a>)</small></small></h2>

vijñānaṃ mārggaḥ prerako janmināṃ tasya dharmmaḥ svarūpaṃ viṣayagrahaṇaṃ । yena tadvijñānaṃ bhavati । na vijñānamasaṃvedane bhavati । asaṃvedanānāṃ tathā'bhāvāt । yathā cāsti tathā sa gṛhyamāṇo janakaḥ । ākārārpaṇakṣamaṃ । hi kāraṇaṃ vijñānasya viṣayaḥ । tat svarūpapratipādanaṃ vijñānasya dharmaḥ । tathaiva pratīyamānatvaṃ viṣayasya । tato'nityānātmādirūpo viṣayo vijñānaṃ tathābhūtagrāhyeva nānyastatsvabhāva ityāha ।

<h2 id='143,iv'>143,iv <small><small></small></small></h2>

	eṣā prakṛtirasyāstu nimittāntarataḥ skhalada ॥ 208 ॥
	vyāvṛttau pratyayāpekṣamadṛḍhaṃ sarpabuddhivat ।

<h2 id='143,v'>143,v <small><small>(<a href='docExplore?doc_id=PVA_143,v'>PVA_143,v</a>)</small></small></h2>

yasya yo dharmo'nātmakatvādigrahaṇasvabhāvaḥ । asau prakṛtiḥ । tasyāḥ skhalantyā āgantukapratyayavaśāt amūlakāt skhalitañca 〈।〉 tataḥ skhalanād vyāvṛttau pratyayāpekṣamato'mūlakatvāt adṛḍhaṃ phaṇibuddhivat । nanu phaṇibuddheḥ sādṛśyadūradeśatvādayo rajvāṃ kāraṇāni । nityabuddhestu kiṃ kāraṇaṃ । na pratyakṣaṃ nityatāyāṃ pravartate । nāpyanumānaṃ । nāśaṃkā niḥpramāṇiketi । pratyakṣataśca kṣaṇikatvaṃ pratīyate iti sādhayiṣyate । tataḥ kuto nityatvagrahaḥ । atrāha । tāṃ punaranityatāṃ paśyannapi mandabuddhirnādhyavasyati sattopalambhena sarvadā tadbhāvaśaṅkāvipralabdhaḥ sadṛśāparotpattivipralabdho vā antyakṣaṇadarśināṃ niścayāt ।

<h2 id='143,vi'>143,vi <small><small>(<a href='docExplore?doc_id=PVA_143,vi^1'>PVA_143,vi^1</a>)  (<a href='docExplore?doc_id=PVA_143,vi^2'>PVA_143,vi^2</a>)</small></small></h2>

etaduktaṃ bhavati । yadā tāvadupalabdhe padārthātmani punaranupalambhastadā paśyatyevānityatāṃ । atādavasthyamanityatāṃ brūmaḥ । kintvanupalabdhe 'pi mandabuddherāśaṅkā na vyapaiti । tataḥ tadbhāvaṃ śaṅkata iti tadbhāvaśaṅkaḥ । pūrvaṃ kimayamadyāpyāste na veti । tataḥ punardarśanādarthakriyāvāpteḥ । avipralabdhaḥ san kimayaṃ na vyavasyati । vipralabdho hi tadanavāptervyavasyet tanna iva ghaṭe । arthakriyālakṣaṇasattopalambhe tu ko viparyayavivecanasyāvasaro vyavahāriṇaḥ 〈।〉 pratibhāsabhedena tu tattvacintakodhyavasyatyeva । vyavahārī tu punararthakriyārthī । tadavāpteḥ parituṣṭaḥ paraṃ na vivecayati । kṛtārthatvāt । sadṛśāparotpattivipralabdho vā sadrśe hi tadevedamiti buddhiryamaje । pūrvaṃtra māyāgolakatadarthakriyāyāmarthādamātrameva vivakṣitaṃ । yataḥ parāparatṛṇādikāraṇajātasya vahnerekatādhyavasāyaviṣayatā indhanameva tatropādānaṃ na vahniḥ na khalu vahnerevotpadyate vahniḥ 〈।〉 ādāvanutpatti prasaṅgāt । upalāsphālanena prāg vahnerabhāvāta । athavā tata eva vahnerutpattiḥ । evaṃ sarve padārthāḥ pūrvasamānajātīyādutpadyante । na vā samānajātīyaṃ kāraṇaṃ । karmmādhipatyādevotpatteḥ । ata etadapekṣayā vikalpaḥ । tacca karmmavādimatena pūrvamuktaṃ । anyamatena paramiti nirṇṇayaḥ ।

<144>

<h2 id='144,i'>144,i <small><small>(<a href='docExplore?doc_id=PVA_144,i'>PVA_144,i</a>)</small></small></h2>

athavā atadbhāvaśaṅkāvipralabdha iti vyākhyātavyaṃ । na hi tadbhāve śaṅkā kācidvidyate । sarvadā sattopalandheḥ । anupalambhe hi tadbhāve śaṅkā bhavet । yadā tu madhye anupalambhastadā ko vṛttāntaḥ । atrāpi sadṛśāparotpattivipralabdho lūnapunarjātakeśanakhādivat । mṛtapratyabhijñāta ekatvamiti cet । na 〈।〉 pratyabhijñāyā apramāṇatvāt । pratyakṣatvānumānatvāyogāt । tathā ca pratipādayiṣyate । tasmādāntarā davidyopaplavādāgantavo malāḥ ।

<h2 id='144,ii'>144,ii <small><small>(<a href='docExplore?doc_id=PVA_144,ii_144,vi'>PVA_144,ii_144,vi</a>)</small></small></h2>

ata evāha ।

<h2 id='144,iii'>144,iii <small><small></small></small></h2>

prabhasvaramidaṃ cittaṃ prakṛtyā; 〈''gantavo malāḥ〉 ।

<h2 id='144,iv'>144,iv <small><small></small></small></h2>

nityatvavirahitasyaiva tena grahaṇādāgantavo malāḥ ।

<h2 id='144,v'>144,v <small><small></small></small></h2>

asadbhūtasamāropasyāmūlakatvena tautamudrāmātrakatvāt । na paramārthato nityatvaṃ kvacit pratibhāti । tato vicāraśūnyatvādāgantavo malāḥ ।

<h2 id='144,vi'>144,vi <small><small></small></small></h2>

tatprāgapyasamarthānāṃ paścāt śaktiḥ kva tanmaye ।

<h2 id='144,vii'>144,vii <small><small>(<a href='docExplore?doc_id=PVA_144,vii_144,ix'>PVA_144,vii_144,ix</a>)</small></small></h2>

prāgapyasamarthā eva śrutacintākāle yataḥ ।

<h2 id='144,viii'>144,viii <small><small></small></small></h2>

	nālaṃ praroḍhumatyantaṃ syandinyāmagnivad bhuvi ॥ 210 ॥
	bādhakotpattisāmarthya garbhe śakto 'pi vastuni ।

<h2 id='144,ix'>144,ix <small><small></small></small></h2>

nanvahetorapi mṛduśraddhādikasyārhatvāt prahāṇirbhavatyeva । tatkathamanutpattirdoṣāṇāṃ । yadyapi cotpattirdoṣasya tathāpyantarggatabādhakotpattisāmarthye śakto 'pyutpattuṃ । nātyantaṃ praroduṃ samartho malaḥ । yathā syandinyāṃ bhuvi agnirutpanno na prarohati । sātmye tu sthitasya na doṣotpattiḥ । tathāhi ।

<h2 id='144,x'>144,x <small><small>(<a href='docExplore?doc_id=PVA_144,x_144,xii'>PVA_144,x_144,xii</a>)</small></small></h2>

	nirupadravabhūtārthasvabhāvasya viparyayaiḥ ॥ 211 ॥
	na bādhā yatnavattve 'pi buddhestatpakṣapātataḥ ।

<h2 id='144,xii'>144,xii <small><small></small></small></h2>

nahi svabhāvo yatnarahitena nivarttayituṃ śakyaḥ । yatnaśca doṣadarśino guṇeṣu vartate, doṣeṣu ca guṇadarśinaḥ । na ca sātmībhūtanairātmyadarśanasya । doṣeṣu guṇadarśanaṃ । na guṇeṣu doṣadarśanaṃ । adarśanaṃ vā guṇeṣu । nairātmyadarśana sya nirupadravatvāt ।

<h2 id='144,xiii'>144,xiii <small><small>(<a href='docExplore?doc_id=PVA_144,xiii_144,xv'>PVA_144,xiii_144,xv</a>)</small></small></h2>

	tataḥ svabhāvo bhūtātmā nirupadrava eva ca ।
	kathamasya parityāgaḥ karttuṃ śakyaḥ sacetasā ॥ 784 ॥ (PVA)
	pakṣapātaśca cittasya na doṣeṣu pravartate ।
	tataḥ tasya na doṣāya yatnaḥ kaścitpravartate ॥ 785 ॥ (PVA)

<h2 id='144,xv'>144,xv <small><small></small></small></h2>

nikhilapadārthasvabhāvaparyālocanasamarthasya yadi nāma doṣotpatistathāpyasau sattyo'rthaḥ । prahīṇa iva pathikaḥ samvegasamāgamāt madhyasthabhāve vartamāno mārgga eva yatnamārabhate guṇapakṣapātāt, natu doṣe'bhiramate ।

<h2 id='144,xvi'>144,xvi <small><small>(<a href='docExplore?doc_id=PVA_144,xvi_145,i'>PVA_144,xvi_145,i</a>)</small></small></h2>

nanu ca rāgadveṣayorviparītākāratve 'pi naikasyaiva bādhā । bādhitasya rāgasya dveṣeṇa punarbādhakatvadṛṣṭeḥ । tathā dveṣasya । tathā nairātmyātmadarśanayorapi syāt । naitadasti yasmāt ।

<h2 id='144,xvii'>144,xvii <small><small></small></small></h2>

	ātmagrahaikayonitvāt kāryakāraṇabhāvataḥ ॥ 212 ॥
	rāgapratighayorbādhā bhede 'pi na parasparaṃ ।

<145>

<h2 id='145,i'>145,i <small><small></small></small></h2>

dvayoradhyātmagrahakāraṇatvāt satyātmagrahenātyantamekasyāpyucchedaḥ । satyapi parasparavaiparītye ayugapadbhāvaśca syāt । kiñca ।

<h2 id='145,ii'>145,ii <small><small>(<a href='docExplore?doc_id=PVA_145,ii_145,iii'>PVA_145,ii_145,iii</a>)</small></small></h2>

kāryakāraṇabhāvādapi yo hi yatra vivakṣito । duḥkhahetau sa pīḍito niyamena sukhahetvarthamicchati tatrānyatra vā । tenānayoḥ kāryakāraṇabhāvaḥ sukhahetau anugṛhīto niyamena tadupaghāta iti pratighavān । ataḥ kāryakāraṇabhāvāt na bādhā bhede 'pi rāgapratighayoḥ । ata eva ।

<h2 id='145,iii'>145,iii <small><small></small></small></h2>

	mohāvirodhānmaitryādeḥ nātyantaṃ doṣanigrahaḥ ॥ 213 ॥
	tanmūlāśca malāḥ sarve ; sa ca satkāyadarśanaṃ ।

<h2 id='145,v'>145,v <small><small>(<a href='docExplore?doc_id=PVA_145,v_145,vii'>PVA_145,v_145,vii</a>)</small></small></h2>

yadyapi dveṣasya pratapakṣo maitrī 〈।〉 rāgasyāśubhā 〈।〉 vihiṃsāpratipakṣaḥ karuṇā 〈।〉 īrṣyāpratipakṣo muditā । sarvasya pratipakṣaupekṣā । tathāpi nātyantaṃ doṣanigrahaḥ mohāvirodhāt ।

<h2 id='145,vi'>145,vi <small><small></small></small></h2>

nanu satyapi mohe'haṅkarābhāvāt sakaladoṣaprahāṇameva ।

<h2 id='145,vii'>145,vii <small><small></small></small></h2>

naitatsādhīyaḥ । sa eva mohaḥ satkāyadarśanaṃ । kliṣṭo hi mohaḥ satkāyadarśanameva ।

<h2 id='145,viii'>145,viii <small><small>(<a href='docExplore?doc_id=PVA_145,viii_145,xi'>PVA_145,viii_145,xi</a>)</small></small></h2>

	arhatāntu yadajñānaṃ na tat kliṣṭamato na te ।
	mohe 'pyayuktasantānā hīnasatkāyadarśanāḥ ॥ 886 ॥ (PVA)
	vidyāyāḥ pratipakṣatvāt caittatvenopalabdhitaḥ ॥ 214 ॥
	mithyopalabdhirajñānayukteścānyadayuktimat ।

<h2 id='145,xi'>145,xi <small><small></small></small></h2>

nanvasaṃprakhyānarūpā'vidyā satkāyadarśanantu pratipattirūpaṃ tatkathaṃ satkāyadarśanamevāvidyeti 〈।〉 na doṣo yataḥ ।

<h2 id='145,xii'>145,xii <small><small>(<a href='docExplore?doc_id=PVA_145,xii_145,xiv'>PVA_145,xii_145,xiv</a>)</small></small></h2>

	asaṃprakhyānarūpāderavidyānirvṛtterapi ।
	tattvaṃ syādupadhīnāṃ hi kṣaye kimavaśiṣyate ॥ 787 ॥ (PVA)

<h2 id='145,xiii'>145,xiii <small><small></small></small></h2>

asaṃprakhyānaṃ hi nirupadhiśeṣe nirvāṇe । nirodhasamāpattau ca mukhye । atha tasya kleśanidānatvaṃ nāsti । na tarhi tadavidyālakṣaṇaṃ । satkāyadṛṣṭireva tannidānatvādavidyā nāparā 〈।〉 yataḥ ।

<h2 id='145,xiv'>145,xiv <small><small></small></small></h2>

	vidyāviruddho dharmo'nyo'vidyā'dharmmā nṛtādivat ।
	vidyā nairātmyadṛṣṭiṣu tadvirodhyātmadarśanaṃ ॥ 788 ॥ (PVA)

<h2 id='145,xv'>145,xv <small><small>(<a href='docExplore?doc_id=PVA_145,xv_145,xvi'>PVA_145,xv_145,xvi</a>)</small></small></h2>

na tāvadvidyābhāvo'vidyā tadbhāvasya nirvāṇe 'pi bhāvāt । na cābhāvo hetuḥ । nāpitadanyo, rūpādīnāmavidyātvaprasaṅgāt । tasmādvidyāviruddho dharmo'vidyā'dharmmānṛtavat । tacca satkāyadarśanameva । tathāhi 〈।〉 parānugrahalakṣaṇo dharmastadabhāvamātraṃ nādharmo 'pi tu tadanyamātraṃ । apitu anugrahaviruddha upaghāto'dharmmaḥ । tathā na bhūtārthapratipādanābhāvonṛtamapi tvabhūtapratipādanamasattyavacanaṃ । evaṃ sati satyārthe yadā bhrāntyā nāstitāṃ manyamāno'stīti pratipādayati । tadā'satyatā na syāt । asati ca satyatāṃ manyamānaḥ tadā mṛṣā syāt । naitadasti ।

<h2 id='145,xvi'>145,xvi <small><small></small></small></h2>

	vikalpyaviṣayāḥ śabdāḥ yadyathā vastuniścitaṃ ।
	tathaiva vacanaṃ sattyamanyathā vacanaṃ mṛṣā ॥ 789 ॥ (PVA)

<h2 id='145,xvii'>145,xvii <small><small>(<a href='docExplore?doc_id=PVA_145,xvii'>PVA_145,xvii</a>)</small></small></h2>

adhyavasīyamānavastuviṣayā hi śabdāḥ । adhyavasāyānurūpapratipādanameva sattyatā'nyathā <146> asatyateti nyāyaḥ । bodhisattvānāntu bhrāntyāpi sattvavisambādanaṃ paramavadyaṃ । ata eva te sarvākārajñatāyāmabhiyogino bhavanti । tataḥ satkāyadṛṣṭerevāvidyānyasya vidyāpratipakṣatvābhāvāt । caittatvena ca kāraṇenopalabdhitaḥ । mithyopalabdhirevāvidyā । āśra yālambanākārakāladravyasamatābhiḥ samaṃ prayuktāḥ । iti samprayuktāḥ uktañca "prajñākāraviparītapratipattirupaivāvidyeti" । tatra tatra sūtra uktāḥ । "tatra katamo'jñānavigamo yo yathābhūtānāṃ dharmāṇāmadhyāropādhigamaḥ । tathā yāḥ kāścana lokopacāropapattayaḥ sarvāstā ātmābhiniveśato bhavanti । ātmābhiniveśanigamato na bhavanti" । nanvātmābhiniveśo dṛṣṭiḥ । sā cāvidyāsaṃprayuktā । tato dṛṣṭidvāreṇāvidyaivokteti mantavyaṃ । nāntarīyakatvāt na tu satkāyadṛṣṭirevāvidyeti । naitadapi sādhīyaḥ ।

<h2 id='146,i'>146,i <small><small>(<a href='docExplore?doc_id=PVA_146,i_146,iii'>PVA_146,i_146,iii</a>)</small></small></h2>

	avidyāṅgehi nirdeśye tatsvarūpaprakāśanaṃ ।
	yuktā tadanyanirdeśaḥ kauśalaṃ na nivedayet ॥ 790 ॥ (PVA)
	pramāṇamatra na kiñcit avidyaivaṃ niveditā ।
	viparyaye pramāṇantu yathāvadupadarśitaṃ ॥ 791 ॥ (PVA)

<h2 id='146,iii'>146,iii <small><small></small></small></h2>

dṛṣṭidvāreṇāvidyaiva nirdṛṣṭeti na kiñcidatra pramāṇaṃ । satkāyadṛṣṭireva tvavidyā sarvadoṣanidānaṃ ityupadarśitamatra pramāṇaṃ ।

<h2 id='146,iv'>146,iv <small><small>(<a href='docExplore?doc_id=PVA_146,iv_146,v'>PVA_146,iv_146,v</a>)</small></small></h2>

nanu satkāyadṛṣṭirmohajadeśabhūtā । mohastu sakalakleśānugato'saṃprakhyānalakṣaṇo'nyathā vā sa kathaṃ satkāyadṛṣṭirucyate । viśeṣaśabdasya sāmānyārthatvābhāvāt । tathā yadyavidyādṛṣṭireva tadā dṛṣṭisaṃprayuktā'vidyeti saṃprayuktārtho na syāt na sa tenaiva saṃprayuktaḥ । atra codye parihāraḥ ।

<h2 id='146,v'>146,v <small><small></small></small></h2>

	vyākhyeyo'tra virodho yaḥ tadvirodhācca tanmayaiḥ ॥ 215 ॥
	virodhaḥ śūnyatādṛṣṭeḥ sarvadoṣaiḥ prasidhyati ।

<h2 id='146,vi'>146,vi <small><small>(<a href='docExplore?doc_id=PVA_146,vi'>PVA_146,vi</a>)</small></small></h2>

sāmānyaviśeṣabhāvena hi bhedaprakalpanayā saṃprayuktārthaḥ । tadyathā palāśayuktaṃ vanamiti । paramārthataḥ palāśasvabhāvataiva kathitā evaṃ viśeṣābhidhānena tatsvabhāvo'vidyānidānabhūtā prādhānyena nirdiṣṭā । yata ātmadarśanamavidyā, tataḥ tanmūlakāḥ sarva eva kleśāḥ । nairātmyadarśanāt mūlacchedakāriṇo mūlacchedāducchidyante । yataḥ sakalakleśavirodhi nairātmyadarśanaṃ tacca yogino na vyapaitīti na punaḥ kleśodayaḥ । tato niḥsaraṇākāratā nirodhasya kathitā ।

<h2 id='146,vii'>146,vii <small><small>(<a href='docExplore?doc_id=PVA_146,vii_146,xi'>PVA_146,vii_146,xi</a>)</small></small></h2>

	nākṣayaḥ prāṇidharmmatvādrūpādivadasiddhitaḥ ॥ 216 ॥
	sambandhe pratipakṣasya tyāgasaṃsarjanādapi ।
	na kāṭhinyavadutpattiḥ punardoṣavirodhinaḥ ॥ 217 ॥
	sātmatvenānapāyatvāt anekāntācca bhasmavat ।

<h2 id='146,x'>146,x <small><small></small></small></h2>

— ityantaraślokau ।

<h2 id='146,xi'>146,xi <small><small></small></small></h2>

nanvātmabhāvanādapi bhavatyeva mokṣaḥ । tat kiṃ nairātmyadarśanena । atrāhāgamaḥ । "ātmā . . . . mantavya" ityādiḥ । tadapyasat । yataḥ ।

<h2 id='146,xii'>146,xii <small><small>(<a href='docExplore?doc_id=PVA_146,xii_147,ii'>PVA_146,xii_147,ii</a>)</small></small></h2>

	yaḥ paśyatyātmānaṃ tatrāhamiti śāśvataḥ snehaḥ ॥ 218 ॥
	snehāt sukheṣu tṛṣyati tṛṣṇā doṣāṃsthirī kurute ।

<147>

<h2 id='147,i'>147,i <small><small></small></small></h2>

ātmadarśī hi niyamena ātmani śāśvatena snehena sambadhyate । snehācca tatsukheṣu tṛṣṇāvān । yasya yatra snehaḥ sa tatsukhe paritarṣavān । yathā putrādisukhe ।

<h2 id='147,ii'>147,ii <small><small></small></small></h2>

nanvātmadarśanādātmani snehaḥ ityuktaṃ । kiṃ kāṣṭadarśanādeḥ kāṣṭe snehaḥ strīdarśanādeva striyāṃ । tasmāt yaḥ paśyatyātmānaṃ tatra tasya sneha ityayuktaṃ । naitadasti ।

<h2 id='147,iii'>147,iii <small><small>(<a href='docExplore?doc_id=PVA_147,iii_147,v'>PVA_147,iii_147,v</a>)</small></small></h2>

yasyānyatra snehaḥ tasyātmani na bhavatīti kutaḥ ।

<h2 id='147,iv'>147,iv <small><small></small></small></h2>

	sneho dṛśyata evātmanyatra nāsti vivāditā ।
	ātmasnehaṃ vinānyatra sneha ityatidurghaṭaṃ ॥ 792 ॥ (PVA)

<h2 id='147,v'>147,v <small><small></small></small></h2>

yadyātmadarśanamātrakeṇa na snehaḥ sneha eva kasyacinna syāt anyasya kāraṇasyābhāvāt । kāṣṭañca ātmopayogi na paśyati । tena na snehaḥ । yasya cātmopayogini snehaḥ sa kathamātmani na snehavān । atha sattvaviśeṣādātmani sneha eva nāsti । paratra tu mahānubhāvatayā karuṇātaḥ snehavān । tadasat ।

<h2 id='147,vi'>147,vi <small><small>(<a href='docExplore?doc_id=PVA_147,vi_147,x'>PVA_147,vi_147,x</a>)</small></small></h2>

	mahānubhāvatā nāma paropakaraṇaṃ yadi ।
	aprekṣāpūrvakāritve tathā satyasamaṃjasaṃ ॥ 793 ॥ (PVA)

<h2 id='147,vii'>147,vii <small><small></small></small></h2>

ātmānaṃ parityajya paropakāraṇīkurvatā svārthaṃ mahadaprekṣāpūrvakāritvaṃ ātmani prakaṭitaṃ syāt ।

<h2 id='147,viii'>147,viii <small><small></small></small></h2>

atha parārthakriyaiva sukhaṃ । tathā ca sati ।

<h2 id='147,ix'>147,ix <small><small></small></small></h2>

	sukhatvāsaṅgasammūḍhaḥ kathaṃ muktaḥ tathā ca sa ।
	gaṇikāsvāṅgasammardamapi kuryāt sa tādṛśaḥ ॥ 794 ॥ (PVA)

<h2 id='147,x'>147,x <small><small></small></small></h2>

asattyavyavahāroyamiti ceta nāstyasattyatā ॥

<h2 id='147,xi'>147,xi <small><small>(<a href='docExplore?doc_id=PVA_147,xi'>PVA_147,xi</a>)</small></small></h2>

svātmavyavasthito yathā dhyānasukhamākāṃkṣati tathā gaṇikāṅgasaṅgamasukhamapi । na khalu sukhasya tasyāparasya vā viśeṣaḥ । asattyatā tathā syāditi cet nāsattyatā viśeṣābhāvāt । narakādigamanānna yuktamiti cet । na 〈।〉 mahānubhāvatāviśeṣāt parārthaṃ narakagamanāṅgīkaraṇaṃ । mahatī mahānubhāvateti tathābhyāsādasattyavyavahāro'nyaśca sukhahetuḥ । tato varaṃ sattyavyavahāro'ṅgīkṛtaḥ । na viśeṣābhāvāt । tathā cātmani satṛṣṇastadvaśāddoṣādoṣau samīkuryyāt । tato doṣatiraskaraṇe ।

<h2 id='147,xii'>147,xii <small><small>(<a href='docExplore?doc_id=PVA_147,xii_147,xiii'>PVA_147,xii_147,xiii</a>)</small></small></h2>

	guṇadarśī paritṛṣyanmameti tatsādhanānyupādatte ॥ 219 ॥
	tenātmābhiniveśo yāvat tāvat sa saṃsāre ।

<h2 id='147,xiii'>147,xiii <small><small></small></small></h2>

ātmani paramārthatayā vidyamāne yastatropakāraḥ so 'pi paramārthaḥ । tataḥ paramārthopakārī yaḥ sa eva guṇavāniti pratīyāt । tato guṇadarśī mameti sādhanānyupādatte । tenātmābhiniveśāt saṃsāra iti । sukhasādhanaṃ gartasūkarīsaṃsparśamapi prārthayate ।

<h2 id='147,xiv'>147,xiv <small><small>(<a href='docExplore?doc_id=PVA_147,xiv_147,xvii'>PVA_147,xiv_147,xvii</a>)</small></small></h2>

tasmād 〈।〉 

<h2 id='147,xv'>147,xv <small><small></small></small></h2>

	ātmani sati parasaṃjñā svaparavibhāgāt parigraha dveṣau ॥ 220 ॥
	anayoḥ saṃpratibaddhāḥ sarve doṣāḥ prajāyante ।

<h2 id='147,xvi'>147,xvi <small><small></small></small></h2>

ātmaparavibhāgo hi parigrahadveṣau janayet । tataḥ parigrahadveṣasaṃpratibaddhā īrṣyāmātsaryādayo doṣā bhavanti ।

<h2 id='147,xvii'>147,xvii <small><small></small></small></h2>

athāpi syāt । ātmanyeva sneho nātmīye tenātmīyasnehābhāvāt asattyavyavahārābhāvaḥ । atrocyate ।

<148>

<h2 id='148,i'>148,i <small><small>(<a href='docExplore?doc_id=PVA_148,i_148,ii'>PVA_148,i_148,ii</a>)</small></small></h2>

	niyamenātmani snihyaṃstadīye na virajyate ॥ 221 ॥
	na cāstyātmani nirdoṣe snehāpagamakāraṇaṃ ।

<h2 id='148,ii'>148,ii <small><small></small></small></h2>

ātmani hi snehaḥ pravartamāno na doṣamantareṇāpaiti । na ca snehavān ātmani ātmīye niḥsnehaḥ । tasmādātmani ātmīye ca snehavān sakaladoṣatiraskaraṇena sarvatrāvṛttimāniti saṃsārasaṅgama evāsyāvirataḥ । athātmani ātmīye ca snehasya saṃsārahetutvāt, snehasaṅgatasya ca duṣṭatvāt । ātmīyasya na tatra snehaḥ ।

<h1 id='1.1.4.6.1.1.4.2'>1.1.4.6.1.1.4.2</h1>

<(mārgabhāvanā)—>

<h2 id='148,iii'>148,iii <small><small>(<a href='docExplore?doc_id=PVA_148,iii_148,v'>PVA_148,iii_148,v</a>)</small></small></h2>

anyadoṣaduṣṭatve 'pi sneho na kriyate kiṃ punaryatra sneha eva duṣṭo bhavati । tatrāha ।

<h2 id='148,iv'>148,iv <small><small></small></small></h2>

	snehaḥ sadoṣa iti cet tataḥ kiṃ tasya varjanaṃ ॥ 222 ॥
	adūṣite'sya viṣaye na śakyaṃ tasya varjanaṃ ।

<h2 id='148,v'>148,v <small><small></small></small></h2>

anyadoṣeṇa hi sneho neti viṣayadoṣādyuktametat । aduṣṭe tu viṣaye snehābhāvo na yuktaḥ । sukhahetau nāsti doṣo guṇasya bhāvāt । atha sneha eva doṣaḥ । bhavatu kiṃ bhaviṣyati । duṣṭatvāt snehasya varjanamiti cet । naitadasti । viṣayadoṣamantareṇa snehaparityāgābhāvāt । tasmāt ।

<h2 id='148,vi'>148,vi <small><small>(<a href='docExplore?doc_id=PVA_148,vi_148,viii'>PVA_148,vi_148,viii</a>)</small></small></h2>

	prahāṇiricchādveṣāderguṇadoṣānubandhinaḥ ॥ 223 ॥
	tayoradṛṣṭirviṣaye ; na tu bāhyeṣu yaḥ kramaḥ ।

<h2 id='148,vii'>148,vii <small><small></small></small></h2>

icchādveṣau hi guṇadoṣadarśanād bhavataḥ, tadabhāvānna bhavata iti nyāyaḥ । ātmasukhasādhanañca guṇaḥ । tadduḥkhasādhanaṃ doṣaḥ । taccedvidyate । nāstīcchādveṣaprahāṇaṃ ।

<h2 id='148,viii'>148,viii <small><small></small></small></h2>

athāpi syāt । bāhyaṃ vastu guṇavadapi parityajyate ।

<h2 id='148,ix'>148,ix <small><small>(<a href='docExplore?doc_id=PVA_148,ix'>PVA_148,ix</a>)</small></small></h2>

tadapyasat । bāhyaṃ vastuhi bāhyakāraṇādhīnaṃ parityajyate snehātmadarśanabalādupajāyamāno'parāparaḥ kathaṃ parityaktuṃ śakyaḥ । viṣayasya hi snehaviṣayatvamupādānañca guṇatvena tadabhāvāt । tatra snehaparityāgo'nupādānañca । snehasya tu na guṇavattvāt upādānamapi tu viṣayaguṇāt । tato viṣayaguṇakāraṇasadbhāvāt kutaḥ snehasyānudayaḥ ।

<h2 id='148,x'>148,x <small><small>(<a href='docExplore?doc_id=PVA_148,x_148,xiv'>PVA_148,x_148,xiv</a>)</small></small></h2>

	nahi snehaguṇāt snehaḥ kintvarthaguṇadarśanāt ॥ 224 ॥
	kāraṇe 〈'〉 vikale tasmin kāryaṃ kena nivāryate ।

<h2 id='148,xi'>148,xi <small><small></small></small></h2>

— iti saṃgrahaḥ ।

<h2 id='148,xii'>148,xii <small><small></small></small></h2>

api ca ।

<h2 id='148,xiii'>148,xiii <small><small></small></small></h2>

	kā vā sadoṣatā dṛṣṭā snehe duḥkhasamāśrayaḥ ॥ 225 ॥
	tathāpi na virāgotra svatvadṛṣṭeryathātmani ।

<h2 id='148,xiv'>148,xiv <small><small></small></small></h2>

ātmā hi prathamaṃ duḥkhasamāśrayaḥ । ātmani sati paścāt sneho duḥkhasya kāraṇaṃ । atmābhāve tu kasya duḥkhaṃ । tata ubhayasyāpi duḥkhahetutvāt dvayorapi na virāgo na vaikatrāpi ।

<h2 id='148,xv'>148,xv <small><small>(<a href='docExplore?doc_id=PVA_148,xv_149,ii'>PVA_148,xv_149,ii</a>)</small></small></h2>

athāpi syād 〈।〉 ātma ni duḥkhahetutvaṃ paropādhikaṃ na tasyāpi svagato doṣaḥ । ātmasnehadharmādharmmasaṃskārasahāyaḥ ātmā duḥkhaheturatrāha ।

<149>

<h2 id='149,i'>149,i <small><small></small></small></h2>

	na tairvinā duḥkhaheturātmā cet te 'pi tādṛśāḥ ॥ 226 ॥
	nirdoṣaṃ duḥkhamapyevaṃ vairāgyaṃ na dvayostataḥ ।

<h2 id='149,ii'>149,ii <small><small></small></small></h2>

nakhalvanirdoṣe vairāgyaṃ kasyacit na cātmasnehodaya ātmānamāśrayamantareṇa duḥkhahetavo'to na te 'pyātmavat sadoṣāḥ । ato na vairāgyasambhavaḥ ।

<h2 id='149,iii'>149,iii <small><small>(<a href='docExplore?doc_id=PVA_149,iii_149,v'>PVA_149,iii_149,v</a>)</small></small></h2>

	duḥkhabhāvanayāsyāccedahidaṣṭāṅgahānivat ॥ 227 ॥
	ātmīyabuddhihānyātra tyāgo na tu viparyaye ।

<h2 id='149,iv'>149,iv <small><small></small></small></h2>

	upabhogāśrayatvena gṛhīteṣvindriyādiṣu ॥ 228 ॥
	sattvadhīḥ kena vāryeta vairāgyaṃ tatra tat kutaḥ ।

<h2 id='149,v'>149,v <small><small></small></small></h2>

nanu sukhahetutvaṃ snehasya । hetutastadviparyayasambhavād vairāgyaṃ । na khalvapakāriṇi snehaḥ ।

<h2 id='149,vi'>149,vi <small><small>(<a href='docExplore?doc_id=PVA_149,vi'>PVA_149,vi</a>)</small></small></h2>

atrocyate । nātmīyabuddhiviṣaye duḥkhahetāvapi snehavigamo dṛṣṭaḥ । tasmādātmīyabuddhiparityāge vairāgyaṃ । ātmīyabuddhereva parityāga iti cet । nopabhogāśrayatvena pratipanneṣu śarīrādiṣu kasyacit ātmīyabuddhivigamaḥ । tathā hi devaḥ syāṃ nāgaḥ syāmiti viśiṣṭaṃ śarīrādi mama syāditi teṣvātmīyabuddhiṃ vidhatte । tata evaṃbhūtabuddhimāneva kathaṃ viraktaḥ । tathāhi ।

<h2 id='149,vii'>149,vii <small><small>(<a href='docExplore?doc_id=PVA_149,vii_149,x'>PVA_149,vii_149,x</a>)</small></small></h2>

	pratyakṣameva sarvasya keśādiṣu kalevarāt ॥ 226 ॥
	cyuteṣu sā ghṛṇā buddhirjāyate'nyatra saspṛhā ।

<h2 id='149,viii'>149,viii <small><small></small></small></h2>

yadāhi keśādiṣūpabhogaviṣayatā tadā saspṛhatātmīyabuddhijanmikā । yadā tu viparyayaḥ tadā vairāgyaṃ saspṛhatāvigamasvabhāvaṃ nānyatheti vibhāgaḥ ।

<h2 id='149,ix'>149,ix <small><small></small></small></h2>

kiñca । vai śe ṣi kā dīnāṃ ।

<h2 id='149,x'>149,x <small><small></small></small></h2>

	samavāyādisambandhajanitā tatra hi svadhīḥ ॥ 230 ॥
	sambandhaḥ sa tathaiveti dṛṣṭāvapi na hīyate ।

<h2 id='149,xi'>149,xi <small><small>(<a href='docExplore?doc_id=PVA_149,xi'>PVA_149,xi</a>)</small></small></h2>

sukhādinā samavāyasambandhaḥ । śarīreṇa saṃyogaḥ । śarīrāśritai rūpādibhiḥ saṃyuktasamavāyaḥ 〈।〉 rūpatvādibhiḥ samavetasamavāyaḥ । śrotrendriyeṇa saṃyogaḥ 〈।〉 cakṣurādinā sāṃyogisaṃyogaḥ । ityātmasambandho na vyapaiti । tato doṣadarśane 'pi na hīyate teṣu snehaḥ । atha samavāyādisambandhaṃ nāṅgīkuryyāt । tatrāpi parihāraḥ ।

<h2 id='149,xii'>149,xii <small><small>(<a href='docExplore?doc_id=PVA_149,xii_149,xvi'>PVA_149,xii_149,xvi</a>)</small></small></h2>

	samavāyādyabhāve 'pi sarvatrāstyupakāritā ॥ 231 ॥

<h2 id='149,xiii'>149,xiii <small><small></small></small></h2>

upakāraprabhāvito hi sarvatra snehaḥ । tena kuto vairāgyādayaḥ ।

<h2 id='149,xiv'>149,xiv <small><small></small></small></h2>

atha paraḥ pratyavatiṣṭheta ।

<h2 id='149,xv'>149,xv <small><small></small></small></h2>

	duḥkhopakārānubhavedaṅgulyāmiva cet svadhīḥ ।
	na hyekāntena tad duḥkhaṃ bhūyasā saviṣānnavat ॥ 232 ॥

<h2 id='149,xvi'>149,xvi <small><small></small></small></h2>

yathā tad duḥkhaṃ tathā sukhamapi । saviṣānnavat । nahi saviṣamannaṃ duḥkhameva । sukhatvasyāpi sambhavāt । tathā gartasūkarādiśarīraṃ duḥkhamapi sukhameva । kathañcidato na pari <150> tyāgaviṣayaḥ indriyādiḥ । nanu tādṛśaṃ duḥkhasammiśraṃ duḥkhameva । evaṃ tarhi sukhasaṅgataṃ sukhameva iti prāptaṃ । kiñca ।

<h2 id='150,i'>150,i <small><small>(<a href='docExplore?doc_id=PVA_150,i_150,iii'>PVA_150,i_150,iii</a>)</small></small></h2>

	viśiṣṭasukhasaṅgāt syāt tadviruddhe virāgitā ।
	kiñcit parityajet saukhyaṃ viśiṣṭasukhatṛṣṇayā ॥ 233 ॥
	nairātmye tu yathālābhamātmasnehāt pravartate ।
	alābhe mattakāśinyā dṛṣṭā tiryakṣu kāmitā ॥ 234 ॥

<h2 id='150,iii'>150,iii <small><small></small></small></h2>

yadi viśiṣṭaṃ sukhaṃ labhyeta syādanyathā vairāgyaṃ । na cāvivekino viśiṣṭasukhatṛṣṇā vivekābhāvādeva । viveko bhaviṣyatīti cet । viveka eva tarhi duḥkhaheturiti viveka eva vairāgyaṃ syāt । atha viveko'vaśyameva hetubalādevaṃ tarhi nairātmyāvabodhato 'pi vivekavato'nivāryya eveti nātmadarśanānmokṣaḥ । ātmabhāvanā tvasambhavinī ।

<h2 id='150,iv'>150,iv <small><small>(<a href='docExplore?doc_id=PVA_150,iv_150,viii'>PVA_150,iv_150,viii</a>)</small></small></h2>

	yādṛśaḥ khalvasāvātmā sukhādīnāṃ samāśrayaḥ ।
	tādṛśe bhāvanābhāvāt tādṛśosau kuto'nyathā ॥ 795 ॥ (PVA)

<h2 id='150,v'>150,v <small><small></small></small></h2>

buddhisukhaduḥkhetyādisamāśrayo hyasāvātmā । bhāvyamāno 'pyasau tādṛśa eva bhavet । atha puruṣakārāśrayād doṣarahito'sau kriyeta । tadasat ।

<h2 id='150,vi'>150,vi <small><small></small></small></h2>

	ghṛṣyamāṇohi nāṅgāraḥ śuklatāmeti jātucita ।
	nijaḥ svabhāvasamparkkaḥ kenacinna nivāryate ॥ 796 ॥ (PVA)
	na ca duṣṭaḥ svayaṃsvasya doṣavyāvartanakṣamaḥ ।
	duṣṭo'duṣṭaḥ kathaṃ bhāvī na so'nyo bhavati kvacit ॥ 797 ॥ (PVA)

<h2 id='150,viii'>150,viii <small><small></small></small></h2>

ata evāha ।

<h1 id='1.1.4.6.1.1.4.3'>1.1.4.6.1.1.4.3</h1>

<(ātmavāde doṣāḥ)—>

<h2 id='150,ix'>150,ix <small><small>(<a href='docExplore?doc_id=PVA_150,ix_150,x^1'>PVA_150,ix_150,x^1</a>)</small></small></h2>

yasyātmā vallabhaḥ tasya sa nāśaṃ kathamicchati ।

<h2 id='150,x'>150,x <small><small>(<a href='docExplore?doc_id=PVA_150,x^2'>PVA_150,x^2</a>)</small></small></h2>

	duṣṭo rāgādinā nātmā tena yoge pṛthak svayaṃ ।
	na daṇḍayoge daṇḍatvaṃ daṇḍino bhāvikaṃ bhavet ॥ 798 ॥ (PVA)
	asaṃviditarāgāde rnarāgitvādisambhavaḥ ।
	samvedanā drāgitā cet strīmān syāt tannirupaṇāt ॥ 799 ॥ (PVA)
	sambandhādrāgitā tasya na tu rāgādivedanāt ।
	rāgādivedane yogī rāgī syāt pararāgataḥ ॥ 800 ॥ (PVA)
	vyatireke viśeṣaḥ kaḥ saṃyogasamavāyayoḥ ।
	bhedasyāpratipattiścet bhedastarhi kuto mataḥ ॥ 801 ॥ (PVA)
	bhinnamātmasvarūpañcet na vetyātmā svavit kathaṃ ।
	nahi svarūpasamvittau bhrāntirastīti sādhitaṃ ॥ 802 ॥ (PVA)
	athāsamvedanasyāsya vedanaṃ ghaṭarūpavat ।
	grāhyatvāt grāhakaṃ tat syāt neti nāsyāsti bhoktṛtā ॥ 803 ॥ (PVA)
	rasādīnāṃ hi bhogyatve bhoktṛtā nopalabhyate ।
	bhoktā tato'nya eva syāt evañcetyanavasthitiḥ ॥ 804 ॥ (PVA)
	bhogastatsamavetaścet tena bhoktā sa kathyate ।
	na bhogonubhavādanyaḥ sa ca bhogye 'pyavasthitaḥ ॥ 805 ॥ (PVA)
	mayi buddhirmamātreti prabodho loka īdṛśaḥ ।
	tenādhāryādhārabhāva ubhayatrāpi vidyate ॥ 806 ॥ (PVA)
	athānumīyamāno'sau bhokteti vyapadiśyate ।
	pratyakṣāsambhave tatra nānumānamiti sthitiḥ ॥ 807 ॥ (PVA)
	athāsau yogināmeva gamya ityupadiśyate ।
	atisūkṣmatayā tasya vedanaṃ nāsmadādibhiḥ ॥ 808 ॥ (PVA)
	idānīṃ tāvadasmābhirvedanaṃ nāsya saṃbhavi ।
	tāmavasthāgatānāntu na vidmaḥ kiṃ bhaviṣyati ॥ 809 ॥ (PVA)
	yogibhāvamupakṣipya vastūnāṃ yadi nirṇṇayaḥ ।
	asmākaṃ te yogibhistasya nābhāvasya na vedanaṃ ॥ 810 ॥ (PVA)

<151>

<h2 id='151,i'>151,i <small><small>(<a href='docExplore?doc_id=PVA_151,i_151,iv'>PVA_151,i_151,iv</a>)</small></small></h2>

tasmāt svasamvedanarūpa evātmā upaśānto 'nyathā tasyābhāvaprasaṅgāt । sa ca sukhādisamvedanasvabhāvo yadyanyathā bhavet nāśa evāsya syāt 〈।〉 yasya cātmā vallābhaḥ sa tasya nāśaṃ kathamicchet ।

<h2 id='151,ii'>151,ii <small><small></small></small></h2>

	duḥkhe ca tenātmaiṣṭavyo yadi duḥkhī sukhī natu ।
	duḥkhyavasthāvināśe hi naṣṭa eva svayaṃ bhavet ॥ 811 ॥ (PVA)
	avasthāstasya nāśinyo nāvasthāteti cenmataṃ ।
	tadrūpavyatirekeṇa nāvasthātopalabhyate ॥ 812 ॥ (PVA)

<h2 id='151,iv'>151,iv <small><small></small></small></h2>

athāpi syāt 〈।〉 samvidrūpatā na vinaśyatyeva । sukhādīnāmeva vināśaḥ । naitadasti ।

<h2 id='151,v'>151,v <small><small>(<a href='docExplore?doc_id=PVA_151,v_151,x'>PVA_151,v_151,x</a>)</small></small></h2>

	sukhādibhedātsamvitterapi bhedaḥ prasajyate ।
	sukhādivyatirekeṇa samvittyanupalambhanāt ॥ 813 ॥ (PVA)
	ātmabhūtena bhinnena nābhinna upalakṣyate ।
	yathā tasyaiva bhedasya nābheda upalakṣyate ॥ 814 ॥ (PVA)
	samvitsamviditijñānādbhedo yadi vibhedyate ।
	ata eva parātmāpi parasyātmā svayaṃ bhavet ॥ 815 ॥ (PVA)
	naiva samvedanaṃ tasyetyetadapyatidurghaṭaṃ ।
	asaṃvedanabhāvo hi sarvonyaḥ syādanātmakaḥ ॥ 816 ॥ (PVA)
	pṛthak saṃvedanaṃ taccet ekatā na kvacid bhavet ।
	tato na pūrvāparayorakateti vināśitā ॥ 817 ॥ (PVA)

<h2 id='151,x'>151,x <small><small></small></small></h2>

tathā ca ।

<h2 id='151,xi'>151,xi <small><small>(<a href='docExplore?doc_id=PVA_151,xi'>PVA_151,xi</a>)</small></small></h2>

	yasyātmāvallabhastasya vināśaṃ kathamicchati ।
	kūṭasthanityatāyāṃ hi tatraivāsthitiriṣyatāṃ ॥ 818 ॥ (PVA)
	pratyabhijñāprabhāvāccet nātrātīva prasajyate ।
	tadrūpasambhave saiva pratyabhijñā na kimmatā ॥ 819 ॥ (PVA)
	viṣayāsambhavenādivāsanāmātrabhāvinī ।
	pratyabhijñā padārthānāṃ bhavennasthitikāraṇaṃ ॥ 820 ॥ (PVA)
	nanu kūṭasthanityatve nottarottaravedanaṃ ।
	tathāpi tasya nityatvaṃ prasidhyatu mate tava ॥ 821 ॥ (PVA)
	samānatopalambhe vā syādekatvamidaṃ mataṃ ।
	asamānopalambhetu spaṣṭe bhede vināśitā ॥ 822 ॥ (PVA)

<h2 id='151,xvi'>151,xvi <small><small>(<a href='docExplore?doc_id=PVA_151,xvi_151,xviii'>PVA_151,xvi_151,xviii</a>)</small></small></h2>

yadyapi nāma kūṭasthanityatayā nottarottaropalambhastathāpi tasya nityatā'vikāritaiva ।

<h2 id='151,xvii'>151,xvii <small><small></small></small></h2>

tathā kramābhāvena copalambhasya । tasmādyadi kramabhāvyupalambhastasya truṭyattayopalambhanāśa eva prasaktaḥ । evaṃ ca kramopalambhecchāyāṃ nāśecchaiva prasaktā । tataśca ।

<h2 id='151,xviii'>151,xviii <small><small></small></small></h2>

yasyātmā vallabhastasya sa nāśaṃ kathamicchati ।

<h2 id='151,xix'>151,xix <small><small>(<a href='docExplore?doc_id=PVA_151,xix'>PVA_151,xix</a>)</small></small></h2>

anupalambhaṃ kathamicchatīti cet । mṛtādvaraṃ durbalatā । vallabhatvesya jīvitaṃ varamastu na mṛddṛṣṭiḥ jīvitasyoparodhinī । nanvadṛṣṭena tena kiṃ kartavyamiti । punardarśanameṣitavyaṃ । tathā ca sati kramabhāvitve sa eva vināśaḥ । ayamaparo'styevātmavādino doṣaḥ । athavā samānarūpopalambhād ekatā pūrvāparayoryuktā । bhinnarūpopalambhe tu bhinnataiva spaṣṭā 〈।〉 tathā ca sati pūrvakasya vināśaḥ । evaṃ ca yasyātmā vallabhastasya vināśaṃ kathamicchati ।

<h2 id='151,xx'>151,xx <small><small>(<a href='docExplore?doc_id=PVA_151,xx_151,xxi'>PVA_151,xx_151,xxi</a>)</small></small></h2>

athavā bodharūpatayā ātmā sarva eka eva । satu punarupādhibhedād bhedamāśrayate । yathākāśasya ekatve ghaṭākāśaṃ paṭākāśamiti bhedāvabhāsaḥ । tasmādātmanāmavidyākṛta eva bhedaḥ । yadyevaṃ ।

<h2 id='151,xxi'>151,xxi <small><small></small></small></h2>

	muktasya bhrāntyabhāvena yadyanyātmatayā sthitiḥ ।
	na syādātmā sa evaikaḥ tadavasthā bhavasthitiḥ ॥ 823 ॥ (PVA)

<h2 id='151,xxii'>151,xxii <small><small>(<a href='docExplore?doc_id=PVA_151,xxii'>PVA_151,xxii</a>)</small></small></h2>

yadi ghaṭākāśaṃ ghaṭābhāve na bhavati yathā tathā'vidyābhāve na bhavet prāṇī 〈।〉 tathā sati ghaṭākāśābhāve satyanyena sahaikamākāśaṃ jātamiti । ākāśavibhāgābhāvavadātma <152> vibhāgo 'pi na syāditi na svaparavibhāga iti vinaṣṭa evātmā syādahamiti । paravyavacchedenātmatvāt । ākāśatāmupagatasya na kriyābhogādaya iti nākāśādviśeṣaḥ । tato yadyātmā vallabhastasya sa nāśaṃ kathamicchati । vastubalādidamāyātamiti cet । nairātmyameva tarhi prasaktaṃ ।

<h2 id='152,i'>152,i <small><small>(<a href='docExplore?doc_id=PVA_152,i_152,iii'>PVA_152,i_152,iii</a>)</small></small></h2>

	svarūpa〈saṃ〉vinmātrasya vyāpitā keyamucyate ।
	anekadeśāvaṣṭambhe vyaptirucyeta mukhyataḥ ॥ 824 ॥ (PVA)
	anekakālavyapitve nityatā vyapadiśyate ।
	na vyāpitvaṃ na nityatvaṃ kathamātmā vyavasthitaḥ ॥ 825 ॥ (PVA)

<h2 id='152,iii'>152,iii <small><small></small></small></h2>

athāparaghaṭādirūpeṇāsau vyavasthitaḥ tathā sati sutarāmeva saṃsārī devadattādirūpeṇāpi vyavasthānāt tasmānmuktatve satyabhāva eva tasyākāśavaditi । na ca tādṛśāṃ mokṣeṇa kiñcit prayojanamityaho mahatprekṣāpūrvakāritvaṃ yogināṃ ।

<h2 id='152,iv'>152,iv <small><small>(<a href='docExplore?doc_id=PVA_152,iv_152,vi'>PVA_152,iv_152,vi</a>)</small></small></h2>

atha paramārthato nātmā kriyābhogādyāśrayastatvaṃ । tasyāvidyāvaśādeva tathā snehādayaḥ । atra parihāra ucyate ।

<h2 id='152,v'>152,v <small><small></small></small></h2>

	nivṛttasarvānubhavavyavahāraguṇāśrayaṃ ॥ 235 ॥
	icchet prema kathaṃ; premṇaḥ prakṛtinehi tādṛśī ।

<h2 id='152,vi'>152,vi <small><small></small></small></h2>

sarvavyavahārātītādyātmopalambhatūlāvalambi gaganātmaivā'to yasya yatra premāsau na taṃ tādṛśamicchati । premṇaḥ prakṛtirevaitādṛśī na bhavati । bhavantī vā'prekṣāpūrvakāritāṃ paridīpayet । tadvaraṃ saṃsāra eva prārthitaḥ । saṃsārasukhasyāparitoṣajanakatvāditi cet । ucyate ।

<h2 id='152,vii'>152,vii <small><small>(<a href='docExplore?doc_id=PVA_152,vii_152,viii'>PVA_152,vii_152,viii</a>)</small></small></h2>

	nirvāṇe 'pi sukhaṃ naiva paritoṣakriyākṣamaṃ ।
	prārthanīyatayā'tyantaṃ sukhatvātsakalaṃ sukhaṃ ॥ 826 ॥ (PVA)

<h2 id='152,viii'>152,viii <small><small></small></small></h2>

nahi sukhamaprārthanīyaṃ nāma kiñicadasti । tataḥ sakalasukhasampadāsīnasyāpi tataḥ paraṃ sukhātiśayavāñchā vidyata eva । tadeva sukhaṃ punaḥ punaḥ prārthayata iti nāprārthanaṃ cittamasyāsti । prārthanā ca nāma tṛṣṇā'paravyapadeśā । mahadetanmahatāṃ duḥkhaṃ, tataḥ sarvaṃ sukhamaparitoṣajanakameva । tataḥ sukhī na kaścidapi parinirvṛtaḥ । yataḥ paryāyeṇa sakalasukhākāṃkṣaivāsya bhavati । tataḥ dṛṣṭvā vānupādānaṃ tataḥ sukhasya karmopacinotīti saṃsāra evānena sthātavyaṃ ।

<h2 id='152,ix'>152,ix <small><small>(<a href='docExplore?doc_id=PVA_152,ix_152,x'>PVA_152,ix_152,x</a>)</small></small></h2>

nanu vairāgyamapi dṛśyata eva na nāma na dṛśyate । tattu sukhāśayaiva yataḥ parikhinnaḥ । tadupāyānveṣaṇaprayāsena duḥkhameva manyamānaḥ sukhābhimukhaḥ prakārāntarābhilāṣī vairāgyamabhimukhī karoti natvātmani nisnehaḥ । ata evāha ।

<h2 id='152,x'>152,x <small><small></small></small></h2>

	sarvathātmagrahaḥ snehamātmani draḍhayatyalaṃ ॥ 236 ॥
	ātmīyasnehabījaṃ tattadavasthaṃ vyavasthitaṃ ।

<h2 id='152,xi'>152,xi <small><small>(<a href='docExplore?doc_id=PVA_152,xi_152,xiii'>PVA_152,xi_152,xiii</a>)</small></small></h2>

ayamatra paramārthaḥ ।

<h2 id='152,xii'>152,xii <small><small></small></small></h2>

	yāvadātmagrahastāvadātmasnehānna mucyate ।
	ātmīye 'pi tataḥ sneha upakārasamāśrayāt ॥ 827 ॥ (PVA)

<h2 id='152,xiii'>152,xiii <small><small></small></small></h2>

nanvātmagrahamevāyaṃ parityajya doṣaparihārāya varttiṣyate । tataḥ kathamātmīyasnehādayaḥ । ucyate । yadyātmagraha evāsya nāsti doṣanirākriyā kimarthaṃ । nahyanarthitve kiñcit kartuṃ pravartate ।

<h2 id='152,xiv'>152,xiv <small><small>(<a href='docExplore?doc_id=PVA_152,xiv'>PVA_152,xiv</a>)</small></small></h2>

	duḥkhabhāgyanyathā syāccet na taṃ duḥkhinamicchati ।
	na ca tatra grahastasyetyetadanyonyabādhitaṃ ॥ 828 ॥ (PVA)
<153>
	parārthakaraṇecchāyāṃ sukhinaṃ taṃ yadīcchati ।
	pareṇa kriyatāmeva rucāvātmagrahaḥ punaḥ ॥ 829 ॥ (PVA)
	ātmanaḥkṣaṇikatve 'pi viśiṣṭakṣaṇasambhavāt ।
	parārthaḥ sambhavatyevatasmādātmagraho vṛthā ॥ 830 ॥ (PVA)
	mahānubhāvatā yogāttenaiva yadi tat kriyā ।
	mahānubhāvatā kaiva tasya mithyābhimāninaḥ ॥ 831 ॥ (PVA)
	tasmāt duḥkhinamātmānaṃ yo na vāñchati bhāvataḥ ।
	sa evātmagrahastasya tathātmīyagrahodayaḥ ॥ 832 ॥ (PVA)
	atha dīrghakālasukhākāṃkṣo nātmīyagrahavān yadi ।
	dīrghakālasukhādṛṣṭericchā tatra kathaṃ bhavet ॥ 833 ॥ (PVA)
	kadācit syāditi yadi pravṛtirna bhavedapi ।
	na syādapi kadācittan naṣṭā markaṭacāndrikā ॥ 834 ॥ (PVA)
	yogyavasthāgatasyāsya na vipraḥ kiṃ bhaviṣyati ।
	anyonyasaṃśrayādevaṃ vṛttistatra bhavet kathaṃ ॥ 835 ॥ (PVA)

<h2 id='153,viii'>153,viii <small><small>(<a href='docExplore?doc_id=PVA_153,viii_153,x'>PVA_153,viii_153,x</a>)</small></small></h2>

tasmād 〈।〉 

<h2 id='153,ix'>153,ix <small><small></small></small></h2>

	yatne 'pyātmīyavairāgyaṃ guṇaleśasamāśrayāt ॥ 237 ॥
	vṛttimān pratibadhnāti taddoṣān saṃvṛṇoti ca ।

<h2 id='153,x'>153,x <small><small></small></small></h2>

yasya nāmātmagrahaḥ sa yatkiñcit ātmopakāriṇaṃ guṇaleśamāśritya tatrābhimukhībhūta ātmīye vairāgyaṃ pratibadhnātyeva doṣadarṣī 〈।〉 naivamiti cet na doṣadarśanasyaiva tenaguṇa darśanena pratibandhāt । tasmādātmanyavirakto virakta evātmīye ॥

<h2 id='153,xi'>153,xi <small><small>(<a href='docExplore?doc_id=PVA_153,xi_153,xiv'>PVA_153,xi_153,xiv</a>)</small></small></h2>

	ātmanyapi virāgaścet nedānīṃ yo virajyate ॥ 238 ॥
	tyajatyasau yathātmānaṃ vyarthāto duḥkhabhāvanā ।

<h2 id='153,xii'>153,xii <small><small></small></small></h2>

syādetad 〈।〉 ātmānaṃ parityaktumasamarthaḥ । nahi sa eva tena lakṣyate । tathāhi yathāsti na tathā tyāgo yathā nāsti tena nātmaparityāgaḥ rāgasya kevalaḥ । tato rāgitā parityāgāt sadaiva sukhī । atrocyate ।

<h2 id='153,xiii'>153,xiii <small><small></small></small></h2>

	sukheṣvasthāpanā saiva rāga āgrahalakṣaṇaḥ ।
	sā cāsti rāga evāstītyetat pūrvaṃ vivecitaṃ ॥ 836 ॥ (PVA)

<h2 id='153,xiv'>153,xiv <small><small></small></small></h2>

yadi cātmani virāgaḥ kasya sa virāgaḥ । nedānīmasti yo virajyate । anyohyanyastatra viraktaḥ bhavati । sa eva cedaviraktasvabhāvaḥ sa na virakto bhavati । atrocyate ।

<h2 id='153,xv'>153,xv <small><small>(<a href='docExplore?doc_id=PVA_153,xv'>PVA_153,xv</a>)</small></small></h2>

	nātmā ātmani<?> kiṃ yathāsti sa virajyate ।
	na tathā na yathā sosti tathāpi na virajyate ॥ 837 ॥ (PVA)
	nahi tasyānyathābhāvo nāpyanyasya tathā sthitiḥ ।
	sarvātmanaikadeśena sarvathā durghaṭaṃ tataḥ ॥ 838 ॥ (PVA)
	ekasya naikadeśosti naikadeśostyabhinnatā ।
	yasyaikadeśaḥ sonyaḥ syāttathāsatyanavasthitiḥ ॥ 839 ॥ (PVA)
	syādananyaḥ kathaṃ ciccettathāpyastvanavasthitiḥ ।
	aparāparakalpānāṃ tatrāparisamāptitaḥ ॥ 840 ॥ (PVA)

<h2 id='153,xix'>153,xix <small><small>(<a href='docExplore?doc_id=PVA_153,xix_153,xxii'>PVA_153,xix_153,xxii</a>)</small></small></h2>

tasmādātmaiva tena parityaktavyo yathā tyajatyasāvātmānaṃ tathā vyarthā duḥkhabhāvanā । yenāpyākāreṇa na parityajati tathāpi vyarthā duḥkhabhāvanā vairāgyaṃ kartumaśakyatvāt । athavā ।

<h2 id='153,xx'>153,xx <small><small></small></small></h2>

	ātmanyapi virāgaścennedānīṃ yo virajyate ॥ 841 ॥ (PVA)

<h2 id='153,xxi'>153,xxi <small><small></small></small></h2>

yatra tyajatyasau taṃ yathātmānamato'bhāvat tyāgasya vyarthaduḥkhabhāvanā । na duḥkhabhāvanārthātyāgāt samarthā । na khalu virāgasyāsya kāraṇaṃ । yathātmanastathātmīyasyāpi । tato na tādṛśā virāgeṇa mukto bhavati । ito 'pi vyarthā duḥkhabhāvanā । yataḥ ।

<h2 id='153,xxii'>153,xxii <small><small></small></small></h2>

	duḥkhabhāvanayāpyeṣa duḥkhameva vibhāvayet ॥ 236 ॥
	pratyakṣaṃ pūrvamapi tattathāpi na virāgavān ।

<154>

<h2 id='154,i'>154,i <small><small>(<a href='docExplore?doc_id=PVA_154,i'>PVA_154,i</a>)</small></small></h2>

yadi duḥkhabhāvanā virāgāya syāt yuktaṃ । yadā sāviṣyeta, na cāsau virāgāya । duḥkhabhāvanā hi duḥkhasākṣātkaraṇahetureva । nānyathāsau virāgāya । bhāvanāvibhāvitaduḥkhasantāno virāgī yathā syāt na caivaṃ । yataḥ pūrvamiti tad duḥkhaṃ pratyakṣameva । pratyakṣapūrvakaniścayasambhavāt । anyathā na saṃsāraparityāgārthī bhavet । nahya sākṣātkṛtaṃ duḥkha pīḍayati । na ca tathāpi virāgaḥ । tato vyarthikā duḥkhabhāvanā । priyaviprayogādiduḥkhaṃ hi sakalalokasya pratyakṣaṃ tadā cedavirakto duḥkhabhāvanayā kathaṃ virāgo bhavet ।

<h2 id='154,ii'>154,ii <small><small>(<a href='docExplore?doc_id=PVA_154,ii_154,iv'>PVA_154,ii_154,iv</a>)</small></small></h2>

nanu duḥkhabhāvanā sakalasya duḥkhasya smaraṇasaṃkalane bhavantī mahatīṃ duḥkhasaṃhatiṃ vibhāvayati । tato virāgiteti cet । tata udvegāt virāgaḥ syāt । naitadasti । yasmāt ।

<h2 id='154,iii'>154,iii <small><small></small></small></h2>

	yathaiva duḥkhapracayaḥ smaryyamāṇo vibhāvayet ।
	tathā sukhasya pracayastato rāgī bhavedayaṃ ॥ 842 ॥ (PVA)

<h2 id='154,iv'>154,iv <small><small></small></small></h2>

yathā duḥkhasantānaṃ vibhāvya virāgastathā viparyayāt sarāgo 'pīti kathaṃ muktiḥ ।

<h2 id='154,v'>154,v <small><small>(<a href='docExplore?doc_id=PVA_154,v_154,ix'>PVA_154,v_154,ix</a>)</small></small></h2>

nanu praśamasukhasyānno <?> dvejanāt na saṃsārasukhasatṛṣṇaḥ 〈।〉 tadapyasat । yataḥ ।

<h2 id='154,vi'>154,vi <small><small></small></small></h2>

	nātmadṛṣṭiniviṣṭasya śamaudvegakāraṇaṃ ।
	śmaśānavāsaḥ kākasya kimudvegasya kāraṇaṃ ॥ 843 ॥ (PVA)
	kākaḥ padmavane prītiṃ prāpnoti nahi tādṛśīṃ ।
	yādṛśīmaśucisthānaviniveśitasaṅgamaḥ ॥ 844 ॥ (PVA)

<h2 id='154,viii'>154,viii <small><small></small></small></h2>

nanu dṛśyata eva । prītihetau doṣadarśanādvairāgyaṃ । tat kathaṃ doṣadarśane 'pi duḥkhabhāvanayā na viraktaḥ । naitadyataḥ ।

<h2 id='154,ix'>154,ix <small><small></small></small></h2>

	yadyapyekatra doṣeṇa tatkṣaṇaṃ calitā matiḥ ॥ 240 ॥
	viraktau naiva tatrāpi kāmīva vanitāntare ।

<h2 id='154,x'>154,x <small><small>(<a href='docExplore?doc_id=PVA_154,x_154,xi'>PVA_154,x_154,xi</a>)</small></small></h2>

yadyapi kvacidaparādhakāriṇi jane viraktiḥ kṣaṇaṃ tathāpyasau na sarvathā viraktiḥ । na khalu kāmī kvacit kāminyāṃ viraktastathāpi vanitāntare'virakta eva tatra ca paryāyeṇa । tathāhi । rāgavirodhyavasthānādevāsau viraktastadavirodhyavasthāta〈ḥ〉 jano punaravirakta eva । tasmādrāgaśaktisaṅgataḥ evāsau viraktaḥ, natu sarvathā । punastatraiva rāgadarśanāt । ata evoktaṃ । "taddhi bhikṣavaḥ prahīṇaṃ yadāryayā prajñayā" । tasmādasya ।

<h2 id='154,xi'>154,xi <small><small></small></small></h2>

	tyājyopādeyabhedena saktiryaivaikabhāvinī ॥ 241 ॥
	sā bījaṃ sarvasaktīnāṃ paryāyeṇa samudbhave ।

<h2 id='154,xii'>154,xii <small><small>(<a href='docExplore?doc_id=PVA_154,xii_155,ii'>PVA_154,xii_155,ii</a>)</small></small></h2>

yasya hi heyopādeyavibhāgastasyecchādveṣau । na sarvaḥ sarvadā heyo nāpyupādeyaḥ । paryāyeṇecchādveṣau parasparabījakau paryāyeṇāsya bhavata eveti kathamātmadhī <?>yuktaḥ । nairātmyadarśinaḥ punaḥ sarvatropekṣā heyopādeyavibhāgastataḥ sakalasaktinirmūlane vyavasthitasya kuto rāgādisambhavaḥ । api ca । virāgabhāvirūpe vastuni bhavennānyathā na cātmadarśiniḥ kvacidvirūpatā । na tāvadasya ātmā sadoṣaḥ । tatra sneho 'pi nirdoṣaviṣayatvādadoṣaḥ । upalabdhi sādhanānyapi nirdoṣāṇi । etāvadeva sakalaṃ jagat kvedānīṃ sa virajyate ।

<h2 id='154,xiii'>154,xiii <small><small></small></small></h2>

	nirdoṣabiṣayaḥ sneho nirdoṣaḥ sādhanāni ca ॥ 242 ॥
	etāvadeva 〈ca〉 jagat kvedānīṃ sa virajyate ।

<h2 id='154,xiv'>154,xiv <small><small></small></small></h2>

— iti saṃgrahaḥ

<155>

<h2 id='155,i'>155,i <small><small></small></small></h2>

athāpi syāt ।

<h2 id='155,ii'>155,ii <small><small></small></small></h2>

	sadoṣatāpi cet tatra tasyātmanyapi sā samā ॥ 243 ॥
	tatrāviraktastaddoṣe kvedānīṃ sa virajyate ।

<h2 id='155,iii'>155,iii <small><small>(<a href='docExplore?doc_id=PVA_155,iii'>PVA_155,iii</a>)</small></small></h2>

nanu viṣayasya sadoṣatāpi dṛśyate śarīrādeśca । nanu kā teṣāṃ sukhahetūnāṃ sadoṣatā dukhahetutā । nanu paryāyeṇa sarvasya sukhahetutā kadācit duḥkhahetutā cet । nanvātmanyapi sā samānaiva । tatra cedātmani taddoṣa evāviraktaḥ । kva virāgavān bhavet । ātmā parityaktumaśakya iti cet । ātmīye 'pi na virāgaḥ । doṣāṃstyaktuṃ śakyatvāccātmīyasyaiva tyāga ityapi mithyā । yadā yadā yasya doṣastadā tasya tyāgo na sarvadā । yathā doṣāṇāṃ tyāgaḥ tathā doṣānityatayā tyāgānityatāpi । sukhahetāvaparityakte paścādabhāve mahad duḥkhamiti cet tasmāt mūlata eva parityāgo yuktaḥ । evaṃ tarhi duḥkhe 'pi sati tadanantaraṃ mahat sukhaṃ bhavatīti dukhamapyupādātavyaṃ । tasmānna kvacidvirāgostyātmadarśinaḥ । api ca ।

<h2 id='155,iv'>155,iv <small><small>(<a href='docExplore?doc_id=PVA_155,iv_155,vii'>PVA_155,iv_155,vii</a>)</small></small></h2>

	guṇadarśanasambhūtaṃ snehaṃ bādheta doṣadṛk ॥ 244 ॥
	sa cendriyādau na tvevaṃ bālāderapi darśanāt ।

<h2 id='155,v'>155,v <small><small></small></small></h2>

tathā ।

<h2 id='155,vi'>155,vi <small><small></small></small></h2>

	doṣavatyapi sadbhāvāt svabhāvād guṇavatyapi ॥ 245 ॥
	anyatrātmīyatāyāṃ vā vyatītādau vihānitaḥ ।

<h2 id='155,vii'>155,vii <small><small></small></small></h2>

na guṇadarśanādindriyādau snehaḥ, api tvātmīyadṛṣṭeḥ ; tathāhi doṣavatyapi ātmīyatayā parigṛhīte snehasya bhāvāt indriyādau guṇavatyapi paratrābhāvāt bālapaśvādīnāṃ cāparikalitaguṇadoṣāṇāṃ bhāvāt । ātmīye 'pi ca vyatīte abhāvādanāgate ca । tasmānna doṣadarśanānnivartate snehaḥ । evaṃ tarhi doṣadarśanādātmīyabuddhireva na bhaviṣyati । tadbhāvācca snehaḥ । guṇadarśanasambhūtasya ātmīyadarśanasya doṣadarśanenāpākaraṇāt । na kiñcadetat । yataḥ ।

<h2 id='155,viii'>155,viii <small><small>(<a href='docExplore?doc_id=PVA_155,viii_155,xi'>PVA_155,viii_155,xi</a>)</small></small></h2>

	tata eva ca nātmīyabuddherapi guṇekṣaṇaṃ ।
	kāraṇaṃ hīyate sāpi tasmānnāguṇadarśanāt ॥ 246 ॥

<h2 id='155,ix'>155,ix <small><small></small></small></h2>

doṣavatyapi kvacidātmīyabṛddherbhāvāt । guṇavatyapi cābhāvāt vyatītādau ceti ।

<h2 id='155,x'>155,x <small><small></small></small></h2>

	apicā sadguṇāropaḥ snehāttatra hi dṛśyate ।
	tasmāttatkāraṇābādhī vidhistaṃ bādhate kathamiti ॥ 247 ॥

<h2 id='155,xi'>155,xi <small><small></small></small></h2>

sneho hi nāmāpi doṣadarśanena hīyeta yadi tāvatā । yāvatā snehena tadeva doṣadarśanamapākriyate sadguṇāropavidhāyinā । madhyasthatayā cetaso doṣadarśanamanāropaśca guṇānāmiti cet । na 〈।〉 snehena sa eva madhyasthabhāvo na labhyate । viṣayāntare snehāntareṇa yadi paramasau bādhyate nānyathā । tathā ca ।

<h2 id='155,xii'>155,xii <small><small>(<a href='docExplore?doc_id=PVA_155,xii_156,ii'>PVA_155,xii_156,ii</a>)</small></small></h2>

	upaghātaḥ sa evāsya tathā sati vivartate ।
	yādṛśo bhakṣito mātrā sa ḍākinyāpi tādṛśaḥ ॥ 845 ॥ (PVA)

<h2 id='155,xiii'>155,xiii <small><small></small></small></h2>

tasmānna duḥkhabhāvanayā snehaparityāgato muktirātmadarśinaḥ ।

<156>

<h2 id='156,i'>156,i <small><small></small></small></h2>

atra sāṃ khyāḥ prāhuḥ । nātmadarśināṃ duḥkhabhāvanāsambhavatyapi tu prakṛtipuruṣāntaraparijñānato muktiḥ । tathāhi ।

<h2 id='156,ii'>156,ii <small><small></small></small></h2>

	śuddhabodhasvabhāvoyaṃ puruṣaḥ paramārthataḥ ।
	prakṛtyantaramajñātvā mohāt saṃsāramāśritaḥ ॥ 846 ॥ (PVA)

<h2 id='156,iii'>156,iii <small><small>(<a href='docExplore?doc_id=PVA_156,iii_156,v'>PVA_156,iii_156,v</a>)</small></small></h2>

prakṛtiḥ sukhādisvabhāvāyāḥ vivekenāgrahaṇādamuktirātmanaḥ । tataḥ kevalajñānodaya evamuktirātmanaḥ । tadapyasat । yataḥ ।

<h2 id='156,iv'>156,iv <small><small></small></small></h2>

	parāparaprārthanāto vināśotpattibuddhitaḥ ॥ 248 ॥
	indriyādeḥ pṛthag bhūtamātmānaṃ vettyayaṃ janaḥ ।

<h2 id='156,v'>156,v <small><small></small></small></h2>

	tasmānnaikatvadṛṣṭyāpi snehaḥ snihyan sa ātmani ॥ 249 ॥
	upalambhāntaraṅgeṣu prakṛtyaivānurajyate ।

<h2 id='156,vi'>156,vi <small><small>(<a href='docExplore?doc_id=PVA_156,vi'>PVA_156,vi</a>)</small></small></h2>

hāmyudayadarśanameva bheda〈da〉rśanam 〈।〉 anvayavyatirekabhāvato hi bhedaḥ । ātmānvayī sukhādayo nānvayinaḥ । tato viruddhadharmmādhyāsādbheda iti । athaitadeva na paryālocayati saṃsārī । tathā satyamuktireva । vivekādhyavasāyasyāsambhavāt । na khalu sukhārthī tasya hānāvādriyate । sukhādirahitenātmanā na kaścidarthī prekṣāvān । kevalasyārthinaḥ saṃsarggāt prāk na saṃsāraḥ pradhānena saha ekatāmātmani paśyataḥ sa iti cet । tadasat ।

<h2 id='156,vii'>156,vii <small><small>(<a href='docExplore?doc_id=PVA_156,vii'>PVA_156,vii</a>)</small></small></h2>

	cetanasya〈ca〉 svapitasya kathamekatvavibhramaḥ ।
	viṣayābhilāṣaḥ kuto yataḥ saṃsārasaṅgatiḥ ॥ 847 ॥ (PVA)
	pradhānānupraveśo hi na tatrāstyekatā kutaḥ ।
	ātmanyevahi na bhrāntiḥ prāgetatpratipāditaṃ ॥ 848 ॥ (PVA)
	viṣayatvena dṛṣṭiścet nābhedagrahaṇaṃ bhavet ।
	buddherabhāvād dṛṭiśca na yuktā sāṃkhyadarśane ॥ 849 ॥ (PVA)
	abhilāṣaśca dṛṣṭerthe puruṣāṇāṃ pravartaṃte ।
	smaraṇasya ca sadbhāvaḥ sarggavṛtteḥ puraḥ kutaḥ ॥ 850 ॥ (PVA)
	abhilāṣasmaraṇayoḥ prakṛtereva vṛttitaḥ ।
	abhilāṣācca tadvṛttirityanyonyasamāśrayaḥ ॥ 851 ॥ (PVA)
	anādivāsanātaścet tathāsya sukhitādayaḥ ।
	vāsanāpi pradhānasya vikriyātaḥ puraḥ kutaḥ ॥ 852 ॥ (PVA)
	tasmātsvabodharūpasya prakṛtiḥ sā yadīṣyate ।
	na sā śakyā'nyathā kartumiti saṃsāryasau sadā ॥ 853 ॥ (PVA)

<h2 id='156,xiv'>156,xiv <small><small>(<a href='docExplore?doc_id=PVA_156,xiv_156,xvii'>PVA_156,xiv_156,xvii</a>)</small></small></h2>

nanu duḥkhasaṃvedanād dṛśyata eva nirvedaḥ sa kathamanyathā kriyeta । atrāha ।

<h2 id='156,xv'>156,xv <small><small></small></small></h2>

	pratyutpannā tu yo duḥkhānnirvedo dveṣa īdṛśaḥ ॥ 250 ॥
	na vairāgyaṃ ; tadāpyasya sneho'vasthāntareṣaṇāt ।

<h2 id='156,xvi'>156,xvi <small><small></small></small></h2>

yataḥ ।

<h2 id='156,xvii'>156,xvii <small><small></small></small></h2>

	dveṣasya duḥkhayonitvāt sa tāvanmātrasaṃsthitiḥ ।
	tasminnivṛtte prakṛtiṃ svāmeva bhajate punaḥ ॥ 251 ॥

<h2 id='156,xviii'>156,xviii <small><small>(<a href='docExplore?doc_id=PVA_156,xviii_156,xix'>PVA_156,xviii_156,xix</a>)</small></small></h2>

duḥkhasaṃvedanodvigno 'pi na vairāgyayogī snehenaiva hyasāvātmanyātmīye ca pratikūladarśanāt vidveṣavāneva hi tadā । aśubhādivastupratyayamātrametat । vairāgyasya pāramārthikasyātmadarśinastu snehādamuktirevāvasthāntaraprārthanāto dveṣa eva sarvadā bhāvī tatra tu vairāgyaṃ 〈।〉 naitadasti ।

<h2 id='156,xix'>156,xix <small><small></small></small></h2>

	yāvat kālaṃ〈ca〉 tad duḥkhaṃ tāvaddveṣaḥ pravartate ।
	kāraṇasya tu dukhasya nivṛttau dveṣitā kutaḥ ॥ 854 ॥ (PVA)
	duḥkhasyāpyanuvṛttiścet śivaṃ muktiḥ karotvasau ।
	duḥkha dveṣābhibhūtasya sadā sthānamadhogatiḥ ॥ 855 ॥ (PVA)

<157>

<h2 id='157,i'>157,i <small><small>(<a href='docExplore?doc_id=PVA_157,i_157,vi'>PVA_157,i_157,vi</a>)</small></small></h2>

nanūdvegamantareṇa kathaṃ muktiḥ

<h2 id='157,ii'>157,ii <small><small></small></small></h2>

	anudvigno hi saṃsārāt muktyarthī nāsti cetanaḥ ।
	na ca duḥkhāparābhūta udvegī jāyate janaḥ ॥ 856 ॥ (PVA)

<h2 id='157,iii'>157,iii <small><small></small></small></h2>

tadasat ।

<h2 id='157,iv'>157,iv <small><small></small></small></h2>

tata eva ca ।

<h2 id='157,v'>157,v <small><small></small></small></h2>

	audāsīnyaṃ tu sarvatra tyāgopādānahānitaḥ ।
	vāsīcaṃdanakalpā nāṃ vairāgyaṃ nāma kathyate ॥ 252 ॥

<h2 id='157,vi'>157,vi <small><small></small></small></h2>

dharmatāmātradarśanena hi mamatāmavāpyate cetaso 〈।〉 nanu naya pratidhaprahāṇena vairāgyayogitāyogināmasmatpakṣe nānyathā 〈।〉 kathaṃ tarhi duḥkhabhāvanoktā bhagavatā । atra prativacanaṃ ।

<h2 id='157,vii'>157,vii <small><small>(<a href='docExplore?doc_id=PVA_157,vii_157,ix'>PVA_157,vii_157,ix</a>)</small></small></h2>

	saṃskāraduḥkhatāṃ matvā kathitā duḥkhabhāvanā ॥ 253 ॥
	sā ca naḥ pratyayayotpattiḥ sā nairātmyadṛgāśrayaḥ ।

<h2 id='157,viii'>157,viii <small><small></small></small></h2>

	yuktistu śūnyatādṛṣṭestadarthāḥ śeṣabhāvanāḥ ॥ 254 ॥
	anityāt prāha tenaiva itthaṃ duḥkhānnirātmatāṃ ।

<h2 id='157,ix'>157,ix <small><small></small></small></h2>

na khalu duḥkhaduḥkhatāmātramabhisandhāya duḥkhabhāvanoktā । rāgināṃ hi tāvanmātreṇa vairāgyasukhabhaṅge sati pakṣapātaparityāgāt saṃsāraduḥkhabhāvanā yogyatā yathāsyāditi tūktā ॥ sā ca saṃskāraduḥkhatā śūnyataiva paramārthataḥ । tataḥ śūnyatā dṛṣṭereva muktiḥ ।

<h2 id='157,x'>157,x <small><small>(<a href='docExplore?doc_id=PVA_157,x'>PVA_157,x</a>)</small></small></h2>

śeṣāstu bhāvanāstadarthā eva । ata eva nairātmyadarśanāvasānā bhagavato deśanā । yadāha । "rupaṃ bhikṣavo nityamanityamvā । anityaṃ bhadanta । yadanityaṃ tad duḥkhaṃ sukhamvā । duḥkhaṃ bhadanta । yadanityaṃ tad duḥkhaṃ vipariṇāmadharmmakaṃ kalpyantu tadevaṃ draṣṭuṃ etanmama, eṣo'hamasmi eṣa mamātmeti । no hīdaṃ bhadanta" itye vaṃ hetuphalabhāvenānātmadarśanameva mukterupāya iti kathitaṃ bhavati । yaḥ punarātmadarśī so'virakta eva ।

<h2 id='157,xi'>157,xi <small><small>(<a href='docExplore?doc_id=PVA_157,xi_157,xii'>PVA_157,xi_157,xii</a>)</small></small></h2>

	aviraktaśca tṛṣṇāvān sarvārambhasamāśritaḥ ॥ 255 ॥
	so'muktaḥ kleśakarmmabhyāṃ saṃsārī nāma tādṛśaḥ ।

<h2 id='157,xii'>157,xii <small><small></small></small></h2>

ātmadarśanabīje hi vyavasthite ātmīyadarśanamanupahataṃ saṃsārahetuḥ । tata ātmani ātmīye cāvirakto niyamena tṛṣṇāvāṃstataḥ sarvakarmmārambhasamāśritaḥ । kleśakarmmabhyāmamuktaḥ saṃsārpyevāsāviti kutaḥ tasya muktigandho 'pi ।

<h2 id='157,xiii'>157,xiii <small><small>(<a href='docExplore?doc_id=PVA_157,xiii_158,i'>PVA_157,xiii_158,i</a>)</small></small></h2>

athāpi syāt 〈।〉 atmīyameva paramārthato nāsti । tena kutaḥ snehasambhavaḥ 〈।〉 sneho hi nāma viṣaye bhavati । na nirviṣayaḥ । tadapyasat ।

<h2 id='157,xiv'>157,xiv <small><small></small></small></h2>

	ātmīyameva yo necchet bhoktāpyasya na vidyate ॥ 256 ॥
	ātmāpi na tadā tasya kriyābhogau hi lakṣaṇaṃ ।

<158>

<h2 id='158,i'>158,i <small><small></small></small></h2>

dṛśyamānamātmīyaṃ kathamiva śakyaṃ nāstīti pratipādayituṃ । avidyānibandhanatvāt sarvasyeti cet । nā avidyāyā ātmavyatirekeṇābhāvāt । nāvidyā puruṣādanyā "puruṣa evedaṃ sarvamiti" vacanāt 〈।〉 tato'vidyāsvabhāvatvāt asya bhrāntatā na kadācidapeyāt 〈।〉 nahi tadātmabhūtā bhrāntistato'paiti । tasyaivāpāyaprasaṅgāt ।

<h2 id='158,ii'>158,ii <small><small>(<a href='docExplore?doc_id=PVA_158,ii_158,iv'>PVA_158,ii_158,iv</a>)</small></small></h2>

pratikṣiptaścasyā dvā daḥ । kiñca ātmīye asati kriyābhogau na staḥ kriyābhogātmakatvādātmanaḥ । atha paramārthata etadapi neṣyata eveti cet । ātmano 'pi parārthatve ko'vaṣṭambhaḥ । samvedanena tasya paricchedāditi cet sarvasamvedanaprasaṅgaḥ । abhyāsātsvapnādivadasattvamiti । na yuktamātmano 'pi na pāramārthikatvaṃ athādvaitaṃ । tadā citrādvaitamiti । nātmā nāmāsti, nityatvasya pratyutpannasvabhāvamātragrahiṇā pratyakṣeṇāgrahaṇāt 〈।〉 pūrvāparapratyakṣayoryugapadabhāvāt । ekaikena nityatātmanaḥ । athaparamārtha etadapi neṣyata eveti cit pratītiḥ । na ca saṃghaṭanaṃ smṛterapramāṇatvāt । pratyakṣābhāve'numānābhā〈vā〉cceti । tato nātmadarśanātsamīhitārthasiddhiḥ ।

<h2 id='158,iii'>158,iii <small><small></small></small></h2>

	tasmādanādisantānatulyajātīyabījikāṃ ॥ 257 ॥
	utkhātamūlāṅkuruta sattvadṛṣṭi mumukṣavaḥ ।

<h2 id='158,iv'>158,iv <small><small></small></small></h2>

nairātmyadarśanādeva mokṣo nānyā gatiḥ prāmāṇikītyupasaṃhāraḥ ।

<h1 id='1.1.4.6.1.1.4.4'>1.1.4.6.1.1.4.4</h1>

<(āgamamātreṇa na muktiḥ)—>

<h2 id='158,v'>158,v <small><small>(<a href='docExplore?doc_id=PVA_158,v_158,vi'>PVA_158,v_158,vi</a>)</small></small></h2>

nanvāgamādātmāstitvaṃ tasya ca mokṣaḥ । sa ca mokṣa ekāntasukharūpo na kadācittasyābhāvaḥ । saṃsārasukhaṃ tu vicchedavaditi na tataḥ paritoṣaḥ । sa ca dīkṣādividherityacodyameva pūrvakaṃ sakalaṃ । tathā coktaṃ ।

<h2 id='158,vi'>158,vi <small><small></small></small></h2>

	atīndriyānasambedhān paśyaṃtyārṣeṇa cakṣuṣā ।
	ye bhāvān vacanaṃ teṣāṃ nānumānena bādhyate ॥ 857 ॥ (PVA)

<h2 id='158,vii'>158,vii <small><small>(<a href='docExplore?doc_id=PVA_158,vii_158,ix'>PVA_158,vii_158,ix</a>)</small></small></h2>

apauruṣeyaṃ vā vacanamiti । tadapyayuktaṃ ।

<h2 id='158,viii'>158,viii <small><small></small></small></h2>

	āgamasya tathā bhāvanibandhanamapaśyatāṃ ॥ 258 ॥
	muktimāgamamātreṇa bruvanna paritoṣakṛt ।

<h2 id='158,ix'>158,ix <small><small></small></small></h2>

sattyametadanīndriyadarśināṃ vacanamanumānema bādhyate । tadeva tu tatprayuktatvaṃ vacanasya na gamyate । sarvāgamasādhāraṇatvādasya । na ca sarvāgamapramāṇatvaṃ । na tadarthānuṣṭānasambhavaḥ । apauruṣeyatvantu na yuktamityuktaṃ ।

<h1 id='1.1.4.6.1.1.4.5'>1.1.4.6.1.1.4.5</h1>

<(dīkṣā'kiñcitkarī)—>

<h2 id='158,x'>158,x <small><small>(<a href='docExplore?doc_id=PVA_158,x_159,i'>PVA_158,x_159,i</a>)</small></small></h2>

nanu bījādīnāmaprarohaṇadharmmatā dīkṣāvidhisaṃsarggādupalabdhā । tadapyayuktaṃ ।

<h2 id='158,xi'>158,xi <small><small></small></small></h2>

	nālaṃ bījādisaṃsiddho vidhiḥ puṃsāmajanmane ॥ 259 ॥
	tailābhyaṅgāgnidāhāderapi muktiprasaṅgataḥ ।

<159>

<h2 id='159,i'>159,i <small><small></small></small></h2>

atha tailābhyaṅgasya tāvanmātrameva sāmarthyaṃ evaṃ sati dīkṣāyāmapi samānaṃ । tathā 〈।〉 

<h1 id='1.1.4.6.1.1.4.6'>1.1.4.6.1.1.4.6</h1>

<(a) ātmano'mūrttatve na pāpagoravalāghāvam—>

<h2 id='159,ii'>159,ii <small><small>(<a href='docExplore?doc_id=PVA_159,ii_159,iii'>PVA_159,ii_159,iii</a>)</small></small></h2>

	prāggurorllāghavāt paścāt na pāpaharaṇaṃ kṛtaṃ 〈।〉 ॥ 260 ॥
	mā bhūdgauravamevāsya na pāpaṃ gurvamūrtitaḥ ।

<h2 id='159,iii'>159,iii <small><small></small></small></h2>

yadi nāma dīkṣitasya sataḥ prāg gurorllāghavaṃ bhavatu । na tāvatā pāpāpahāraḥ । lāghavaṃ hi gauravavirodhyupalabhyamānaṃ gurutvābhāvameva gamayati na pāpābhāvaṃ । pāpasya gauravābhāvāt । pāpenaivāsau gururiti cet । kuta etad 〈।〉 āgamāditi cet 〈।〉 uktamatra । api ca ।

<h2 id='159,iv'>159,iv <small><small>(<a href='docExplore?doc_id=PVA_159,iv_159,xi'>PVA_159,iv_159,xi</a>)</small></small></h2>

	tāvanmātrasya pāpasya muktirnāsti vināśataḥ ।
	sāmarthyādaparatrāpi śaktirityanirūpaṇaṃ ॥ 858 ॥ (PVA)
	darśaṃnaṃ devatādīnāṃ kva ca nāma na vidyate ।
	sarvato muktirastīti ko viśeṣastathā sati ॥ 859 ॥ (PVA)

<h2 id='159,vi'>159,vi <small><small></small></small></h2>

nanu bhavatpakṣepitṛṣṇācchedo yadi nāma nairātmyabhāvanātaḥ, muktistu kathamiti cintyameva । tadapi na yathāvat । tathāhi ।

<h2 id='159,vii'>159,vii <small><small></small></small></h2>

	mithyājñānatadudbhūtatarṣasaṃcetanāvaśāt ॥ 261 ॥
	hīnasthānagatirjanma tena tacchinna jāyate ।
	tayoreva hi sāmarthyaṃ jātau tanmātrabhāvataḥ ॥ 262 ॥

<h2 id='159,ix'>159,ix <small><small></small></small></h2>

yataḥ ।

<h2 id='159,x'>159,x <small><small></small></small></h2>

	te cetane svayaṃ karmmātyakhaṇḍaṃ janmakāraṇaṃ ।

<h2 id='159,xi'>159,xi <small><small></small></small></h2>

tṛṣṇāvaśādeva deśādisaṃprāptirupalabhyate ।

<h2 id='159,xii'>159,xii <small><small>(<a href='docExplore?doc_id=PVA_159,xii'>PVA_159,xii</a>)</small></small></h2>

nanu janmanaḥ karmmāpi kāraṇaṃ tataḥ kathaṃ tanmātrabhāvaḥ । tadapyasat । te eva cetane svayaṃ karmma । yatpūrvakaṃ cetanālakṣaṇaṃ । dānādikarmmatatsaṃskārādantye janmāntarabhāvinī cetane । mithyājñānatadbhūtatarṣasaṃcetane । ta eva sākṣātkarmma tadanantarabhāvitvāt janmanaḥ । pūrvakantu tatkāraṇatvāt upacārātkarmma na sākṣāt svataḥ saṃpūrṇṇajanmakāraṇaṃ 〈।〉 dīkṣitasyāpi tadastīti na muktiḥ ।

<h2 id='159,xiii'>159,xiii <small><small>(<a href='docExplore?doc_id=PVA_159,xiii_159,xvi'>PVA_159,xiii_159,xvi</a>)</small></small></h2>

athāpi syāt ।

<h2 id='159,xiv'>159,xiv <small><small></small></small></h2>

	gatipratītyoḥ kāraṇānyāśrayastānyadṛṣṭataḥ ॥ 263 ॥
	adṛṣṭanāśānna gatistatsaṃskāro na cetanā ।

<h2 id='159,xv'>159,xv <small><small></small></small></h2>

daśavidhaṃ kuśalamakuśalamapi daśavidhameva na cetanālakṣaṇaṃ । tasya ca dīkṣādinā vidhānena nāśa iti । tadapyasad 〈।〉 arthasyāsiddhatvāt । api ca ।

<h2 id='159,xvi'>159,xvi <small><small></small></small></h2>

	sāmarthyaṃkaraṇotpatterbhāvābhāvānuvṛttitaḥ ॥ 264 ॥
	dṛṣṭaṃ buddhe rna cānyasya tāni santi na santi kim ।

<h2 id='159,xvii'>159,xvii <small><small>(<a href='docExplore?doc_id=PVA_159,xvii_160,i'>PVA_159,xvii_160,i</a>)</small></small></h2>

buddheranvayavyatirekāvanuvidhīyamā〈nā〉ni karaṇāni cakṣurādīni tāni buddhyā vidhī <160> yamānāni santi paramparayotpadyante । tataḥ kasmānna janma । atha dīkṣayopaghātānna janmani sāmarthyamevaṃ sati ।

<h2 id='160,i'>160,i <small><small></small></small></h2>

	dhāraṇapreraṇakṣobhanirodhāścetanāvaśāḥ ॥ 265 ॥
	na syusteṣāmasāmarthye tasya dīkṣādyanantaraṃ ।

<h2 id='160,ii'>160,ii <small><small>(<a href='docExplore?doc_id=PVA_160,ii'>PVA_160,ii</a>)</small></small></h2>

buddhyādayo hyātmaguṇā yadi dīkṣayopahatā'nalaṃ janmani sāmarthyabhājaḥ । tadā dīkṣānantarameva buddhirupahatā satī dhāraṇaṃ svecchāvṛttirviṣayeṣu nivarttanaṃ preraṇamabhimate kṣobho visaṃsthulatvaṃ । nirodho vināśaḥ । ete na syuḥ । atha maraṇānantaramasāmarthyaṃ pariṇativiśeṣāpekṣatvātkāraṇānāṃ । tadapyayuktaṃ ।

<h2 id='160,iii'>160,iii <small><small>(<a href='docExplore?doc_id=PVA_160,iii_160,iv'>PVA_160,iii_160,iv</a>)</small></small></h2>

	idānīṃ nāsti sāmarthyaṃ dīkṣādīnāmajanmane ।
	yadi syānmaraṇādūrdhvamiti nāsti pramedṛśī ॥ 860 ॥ (PVA)

<h2 id='160,iv'>160,iv <small><small></small></small></h2>

idānīmeva yadi sāmarthyaṃ leśataḥ pratīyate tata utkarṣalābhādaparamapi syāditi syād 〈।〉 yadā tvanugama eva tāratamyabhāgī nopalabdhaḥ । tadā nirniṃbandhanameva muktiparikalpanaṃ । athedānīṃ buddhisadbhavāt rāgādayosya samānasvabhāvā bhavanti । maraṇānantarantu buddherabhāvādeva saṃsāradharmābhāvaḥ ।

<h2 id='160,v'>160,v <small><small>(<a href='docExplore?doc_id=PVA_160,v_160,vii'>PVA_160,v_160,vii</a>)</small></small></h2>

tadapyasat । buddhireva janmāntare nāstīti kutaḥ । maraṇāditi cet । vyarthatā dīkṣāvidheḥ sarvasya maraṇe buddhyabhāve sati mukteḥ ।

<h2 id='160,vi'>160,vi <small><small></small></small></h2>

	atha buddhestadābhāvāt na syuḥ sandhīyate malaiḥ ॥ 266 ॥
	buddhesteṣāmasāmarthye jīvato 'pi syurakṣamāḥ ।

<h2 id='160,vii'>160,vii <small><small></small></small></h2>

rāgādayo hi malā buddheḥ santo na hetavaḥ santīti na buddherabhāvaḥ । athopahatārāgādayo dīkṣayā na samarthāstadā jīvato buddheḥ pratisandhihetavo na syuḥ । tato dīkṣānantarameva muktiḥ syāt । astyeveti cet । tanna ।

<h2 id='160,viii'>160,viii <small><small>(<a href='docExplore?doc_id=PVA_160,viii_160,ix'>PVA_160,viii_160,ix</a>)</small></small></h2>

	nihrāsātiśayāt puṣṭau pratipakṣasvapakṣayoḥ ॥ 267 ॥
	doṣā〈ḥ〉 svabījasantānā dīkṣite 'pyanivāritāḥ ।

<h2 id='160,ix'>160,ix <small><small></small></small></h2>

doṣā hi svabījabhāvinaḥ kuta etat । nirhrāsādatiśayācca pratipakṣasya nairātmyasya puṣṭau nirhrāsāt । svapakṣasyāyoniśomanaskārasyātiśayāt । evaṃbhūtāśca doṣā dīkṣite 'pi anivāritāḥ । iha janmani anyatra ca tat kathamasau muktaḥ ।

<h1 id='1.1.4.6.1.1.4.7'>1.1.4.6.1.1.4.7</h1>

<(ba) ātmano nityatve na punarjanma—>

<h2 id='160,x'>160,x <small><small>(<a href='docExplore?doc_id=PVA_160,x_160,xi'>PVA_160,x_160,xi</a>)</small></small></h2>

nanu nairātmadarśanañcet kasyāsau muktiḥ । ātmāhi rāgādimalopahataḥ śuddho yadā kutaścid bhavet tadā muktaḥ । bandhavigamohi muktiḥ । nairātmyadarśane ca yo bandhaḥ sa bandha eva । na sa eva mukto nityatayātmadarśanabhāvāt । tadapyasat ।

<h2 id='160,xi'>160,xi <small><small></small></small></h2>

	śuddhiryasya na tasyānyānirvāṇognirnapāvakaḥ ।
	tathāpi vyapadeśoyaṃ nirvāṇo'gniriti sthitaḥ ॥ 861 ॥ (PVA)

<h2 id='160,xii'>160,xii <small><small>(<a href='docExplore?doc_id=PVA_160,xii_161,i'>PVA_160,xii_161,i</a>)</small></small></h2>

tatrāsmatpakṣe vācoyuktimātrameva na ghaṭate । tacca dṛṣṭāntena samāhitaṃ । ātmavāde tu artha eva na ghaṭate । vācoyuktimātreṇa tu ghaṭate । nāpi na kiñcit pradhānasya vastuno vighaṭanāt na cātra dṛṣṭāntosti । yataḥ ।

<161>

<h2 id='161,i'>161,i <small><small></small></small></h2>

	nityasya nirapekṣatvāt kramotpattirviruddhyate ॥ 268 ॥
	kriyāyāmakriyāyāñca kriyā ca sadṛśātmanaḥ ।

<h2 id='161,ii'>161,ii <small><small>(<a href='docExplore?doc_id=PVA_161,ii_161,iii'>PVA_161,ii_161,iii</a>)</small></small></h2>

avasthābhede hyātmanaḥ muktatā । aśuddhāvasthasya sataḥ śuddhisambhave । na krameṇāvasthānāṃ kāryatātmano nirapekṣasya yugapadevāvasthābhāvitvaprasaṅagāditi pradeśāntare nirṇayāt । api ca । kriyā virūdhyate kiyākriyāvasthayoḥ sadṛśatvāt

<h2 id='161,iii'>161,iii <small><small></small></small></h2>

	aikyañca hetuphalayoḥ vyatireke tatastayoḥ ॥ 266 ॥
	kartṛbhoktṛtvahāniḥ syāt sāmarthyañca na sivyati ।

<h2 id='161,iv'>161,iv <small><small>(<a href='docExplore?doc_id=PVA_161,iv'>PVA_161,iv</a>)</small></small></h2>

tādātmye sati hetuphalayoraikyaṃ prasaktaṃ । ekātmāntarggatatvāt tadātmavat । bhede tayorhetuphalayornāsau karttā na bhoktā । karaṇabhogasambandhābhāvāt । aparātmavat anubhavato 'pi na sambandhaḥ । ātmāntaravadeva yogī parātmakaraṇabhogasākṣātkaraṇāt karttā bhoktā ca syāt । atha samavāyasambandhā evaṃ na samavāyasyābhāvādeva na ca yogināmapi samavāyād ekatvabuddhihetuḥ । atha kāryakāraṇabhāvāt kāraṇaphalābhyāṃ karttā bhoktā cāsau bhavet । tadapyayuktaṃ । sāmarthyañca na sidhyati । na nityasya sāmarthyamastīti pratipāditaṃ ।

<h1 id='1.1.4.6.1.1.4.8'>1.1.4.6.1.1.4.8</h1>

<(ca) nairātmye smṛtisaṃgatiḥ—>

<h2 id='161,v'>161,v <small><small>(<a href='docExplore?doc_id=PVA_161,v_161,vii'>PVA_161,v_161,vii</a>)</small></small></h2>

nairātmye 'pi tarhi smaraṇabhogādayo na sidhyanti । tanna ।

<h2 id='161,vi'>161,vi <small><small></small></small></h2>

	anyasmaraṇabhogādiprasaṃgāśca na bādhakāḥ ॥ 270 ॥
	asmṛteḥ; kasyacit tena hyanubhūteḥ smṛtodbhavaḥ ।

<h2 id='161,vii'>161,vii <small><small></small></small></h2>

na kasyacit smaraṇaṃ smarttuḥ tadabhāvādeva । nāpi bhogo bhoktrabhāvādapi tu smaraṇameva । tadeva smartṛsmaraṇaviṣaya evaṃ bhoge 'pi vācyaṃ sukhameva bhogyaṃ bhogo bhoktā ca tacca smaraṇaṃ hetoranubhavādutpadyate । nanvanyato 'pyanubhavāt parakīyābhimatāt kasmānnotpattimat । parakarmmaṇo 'pi ca bhogaḥ । kāryakāraṇabhāvaniyamāt ātmavāde 'pi vā kasmānna bhavatyeṣa doṣaḥ । ātmano bhedāt sa eva bhedaḥ kutaḥ ।

<h2 id='161,viii'>161,viii <small><small>(<a href='docExplore?doc_id=PVA_161,viii_161,xii'>PVA_161,viii_161,xii</a>)</small></small></h2>

	yathaivātmā'viśeṣe 'pi nānyataḥ smṛtisambhavaḥ ।
	tathā manoviśeṣe 'pi nānyataḥ smaraṇodayaḥ ॥ 862 ॥ (PVA)
	manasāṃ hetubhedena bheda eṣa bhavedapi ।
	ātmanāntu kuto bhedavibhāgoyamahetukaḥ ॥ 863 ॥ (PVA)

<h2 id='161,x'>161,x <small><small></small></small></h2>

nanvasatyekasminnātmani ।

<h2 id='161,xi'>161,xi <small><small></small></small></h2>

	paśyāmyahaṃ smarāmīti kuta ekatvasaṅgatiḥ ।
	ātmanyapi samānoyaṃ doṣo nātra pramodayaḥ ॥ 864 ॥ (PVA)

<h2 id='161,xii'>161,xii <small><small></small></small></h2>

ātmāpi kena pramāṇena smaraṇaṃ darśanañcaikādhiṣṭhānatayā vetti । pratyakṣeṇeti cet ।

<h2 id='161,xiii'>161,xiii <small><small>(<a href='docExplore?doc_id=PVA_161,xiii'>PVA_161,xiii</a>)</small></small></h2>

	pūrvāparatvenādhyakṣagatirastīti sādhitaṃ ।
	pratyakṣāsambhavāttatra nānumānaṃ pravartate ॥ 865 ॥ (PVA)
	pūrvarūpatayātmānaṃ yadyātmā vetti tattvataḥ ।
	samvedanasya pūrvasya sattvaṃ syādadhunātanaṃ ॥ 866 ॥ (PVA)
	tataḥ pūrvatayā tasya samvitteḥ sambhavaḥ kutaḥ ।
	nahi samvedyamānasya pūrvabhāvaḥ pratīyate ॥ 867 ॥ (PVA)
	smaraṇādeva pūrvatvaṃ na pramāṇaṃ smṛtirnahi ।
	smaraṇādeva tattvañcedanyatrāpi na kiṃ mataṃ ॥ 868 ॥ (PVA)
	tasmādātmapravāde 'pi naikatvaṃ tattvataḥ sthitaṃ ।
	tayośca yugapadbhāvādekatvamabhimanyate ॥ 869 ॥ (PVA)
<162>
	ekatvamātrābhimate vyavahāro vibhāgataḥ ।
	ekakāryatayā caikavyavahāroyamīkṣyate ॥ 870 ॥ (PVA)
	anādyavidyābhyāsasya sāmarthyamidamāñjasaṃ ।
	nātmāsti vedenaivaikā tathātmagrahakāriṇī ॥ 871 ॥ (PVA)

<h2 id='162,iii'>162,iii <small><small>(<a href='docExplore?doc_id=PVA_162,iii_162,vi'>PVA_162,iii_162,vi</a>)</small></small></h2>

kathantarhi ātmānamantareṇa saṃsārapravartanaṃ । ātmānamantareṇa satkāyadarśanasyābhāvāt । smaraṇamapi pūrvāpararūpavirahādekatā nityānityatayorna grahaṇa samarthamataḥ saṃsārābhāva eva ।

<h2 id='162,iv'>162,iv <small><small></small></small></h2>

uktamatra । na paramārthataḥ saṃsāro nāmāsti svarūpasya svato gatiriti vacanāt । tathāpi vyavahārata etadevaṃ bhavati । tathāhi ।

<h2 id='162,v'>162,v <small><small></small></small></h2>

	sthiraṃ sukhaṃ mamāhaṃ cetyādi satyacatuṣṭaye ॥ 271 ॥
	abhūtān ṣoḍaśākārān āropya paritṛṣyati ।

<(iii) samyagdṛṣṭirnairātmyadṛṣṭiḥ>

<h2 id='162,vi'>162,vi <small><small></small></small></h2>

	tatraiva tadviruddhātmatattvākārāvarodhinī ॥ 272 ॥

<h1 id='1.1.4.6.1.1.4.9.1'>1.1.4.6.1.1.4.9.1</h1>

<(a) tṛṣṇākṣayānmokṣaḥ—>

<h2 id='162,vii'>162,vii <small><small>(<a href='docExplore?doc_id=PVA_162,vii_162,viii'>PVA_162,vii_162,viii</a>)</small></small></h2>

	hanti sānucarāṃ tṛṣṇāṃ samyagdṛṣṭiḥ subhāvitā ।

<h2 id='162,viii'>162,viii <small><small></small></small></h2>

abhūtāropa eva khalu saṃsāro na paramārthataḥ saṃsāraḥ । abhūtāśca ṣoḍaśākārāstadāropātparitarṣavataḥ karmmasaṃsaraṇābhimāno'nyathā na saṃsārasya sambhavaḥ । abhimāno 'pi na kaścitparāparasaṃvedana vyatirikto'to'vedane 'pyekatvasyātmanaśca vedanābhimānaḥ । tenaivambhūtatve na yoniśomanasikārasambhavenātra kiñciditi । parāmarśaṃvataḥ sthiratvebhyāsato nairātmyasya viśuddhatvamiti sakalāvidyāvinivṛttilakṣaṇaṃ nirvāṇāparanāmakaṃ sākṣātkaraṇaviṣayaḥ । tasmāttattvadarśināṃ tṛṣṇāvinivṛttito mokṣaḥ ।

<h2 id='162,ix'>162,ix <small><small>(<a href='docExplore?doc_id=PVA_162,ix_162,xii'>PVA_162,ix_162,xii</a>)</small></small></h2>

nanu karmmaṇi dehe ca sthite kathaṃ mokṣaḥ । naitadasti yataḥ ।

<h2 id='162,x'>162,x <small><small></small></small></h2>

	trihetornodbhavaḥ karmmadehayoḥ sthitayorapi ॥ 273 ॥
	ekābhāvād vinā bījaṃ nāṃkurasyeva sambhavaḥ ।

<h2 id='162,xi'>162,xi <small><small></small></small></h2>

evantarhi karmmadehayoragapyenyatarasya kṣaye bhavatyeva mokṣo yathāhuḥ । "karmmakṣayānmokṣa" iti । na sadetat । yataḥ ।

<h2 id='162,xii'>162,xii <small><small></small></small></h2>

	asambhavādvipakṣasya na hāniḥ karmmadehayoḥ ॥ 274 ॥
	aśakyatvācca tṛṣṇāyāṃ sthitāyāṃ punarudbhavāt ।
	dvayakṣatārthaṃ yatne ca vyarthaḥ karmmakṣaye śramaḥ ॥ 275 ॥

<h1 id='1.1.4.6.1.1.4.9.2'>1.1.4.6.1.1.4.9.2</h1>

<(ba)akṣīṇakarmaṇo na mokṣaḥ—>

<h2 id='162,xiii'>162,xiii <small><small>(<a href='docExplore?doc_id=PVA_162,xiii'>PVA_162,xiii</a>)</small></small></h2>

na hi tṛṣṇānivartanamantareṇāparo vipakṣaḥ karmmadehayoḥ । dīkṣādiviṣayā vyākhyātāḥ । āgamo na pramāṇamiti । na ca tṛṣṇāsaṃgataḥkarmma na karoti । rāgadveṣādayo hi tato'nāyāsata eva bhavanti । dvayakṣaye ca varaṃ tṛṣṇaiva vinivarttitā । karmmāpi kṣapayitavyameveti cet nāsambhavāt pratipakṣasyetyuktaṃ । yataḥ ।

<163>

<h2 id='163,i'>163,i <small><small>(<a href='docExplore?doc_id=PVA_163,i_163,ii'>PVA_163,i_163,ii</a>)</small></small></h2>

	phalavaicitryadṛṣṭeśca śaktibhedo'numīyate ।
	karmmaṇāṃ tāpasaṃkleśāt naikarūpāttataḥ 〈kṣaya:〉 ॥ 276 ॥

<h2 id='163,ii'>163,ii <small><small></small></small></h2>

anekaphaladāna sāmarthyamabhimukhamādadhāne karmmaṇyātmani kathamekākāraphalopabhogamātrataḥ pariṇahanaḥ 〈।〉 parikṣayaḥ । ekākārañca tāpasaṃkleśalakṣaṇaphalaṃ tato na parikṣayo yuktaḥ । yataḥ ।

<h2 id='163,iii'>163,iii <small><small>(<a href='docExplore?doc_id=PVA_163,iii_163,vii'>PVA_163,iii_163,vii</a>)</small></small></h2>

	phalaṃ kathañcittajjanyālpaṃ syāt na vijātimat ।

<h2 id='163,iv'>163,iv <small><small></small></small></h2>

yena hi karmmaṇā tajjātīyamevaphalamupajanayitavyaṃ । tasya phalaleśānubhavāt tatkarmmajameva । phalamavahīyate phalānubhavena । na tadvilakṣaṇaphalāpacayaḥ ।

<h2 id='163,v'>163,v <small><small></small></small></h2>

	athāpi tapasaḥ śaktyā śaktisaṃkarasaṃkṣayaiḥ ॥ 277 ॥
	kleśāt kutaściddhīyetāśeṣamakleśaleśataḥ ।

<h2 id='163,vi'>163,vi <small><small></small></small></h2>

yadi tapasaḥ śaktirasti tadā'śeṣame vākleśāt leśanaḥ caikalomotpāṭāt parihīyate phalaṃ । tatrāpyucyate ।

<h2 id='163,vii'>163,vii <small><small></small></small></h2>

	yadīṣṭamaparaṃ kleśāt tattapaḥ kleśa eva cet ।
	tat karmmaphalamityasmāt na śakteḥ saṃkarādikaṃ ॥

<h2 id='163,viii'>163,viii <small><small>(<a href='docExplore?doc_id=PVA_163,viii_163,ix'>PVA_163,viii_163,ix</a>)</small></small></h2>

yadi kleśādapalaṃ tattapastadā tata eva karmmakṣayaḥ kiṃ pañcatapa ādi kleśena । tata eva parihīyatāmaśeṣaṃ karmma । na khalvanyena kṛte nānyasya sāmarthyāvagatiḥ । na ca kleśa eva tapastasya karmmaphalatvāt । na ca karmmaphalameva tapaḥ । śītātapasevināṃ paśvādīnāmapi tāpasatvaprasaṅgāt । atha naitat karmmaphalamicchayā pravartanāt । karmmaphalantu tadicchāvirahitasyāpi । tadapyayuktaṃ ।

<h2 id='163,ix'>163,ix <small><small></small></small></h2>

	icchayā rājyalābhādi bhavet karmmaphalaṃ na kim ।
	karmma tādṛśamapyasti buddhiḥ karmmānusāriṇī ॥ 872 ॥ (PVA)

<h2 id='163,xi'>163,xi <small><small>(<a href='docExplore?doc_id=PVA_163,xi'>PVA_163,xi</a>)</small></small></h2>

yadi ca tatkarmaphalaṃ na syāt kathaṃ tarhi phalopabhogataḥ karmmakṣaya iti bhavatocyate । tasmāt karmma phalamevaitat । tataśca pāpasyaiva kṣayaḥ syānna rājyādikarmmaṇaḥ । tato rājyādikamapyanubhavanīyameva । atha rājyādikaṃ niḥspṛhatvādeva parityajyate । narakādiduḥkhantu balādāpatadanubhavitavyameva । tena santāpa eveṣyate । evaṃ tahi nārakaduḥkhamapyanubhavitavyaṃ । atha duḥkhatvāttayorduḥkhata evāpākriyate । nārakādikeśolluñcanataḥ । tadapyasat । idamapi yataḥ pramāṇamasti ।

<h2 id='163,xii'>163,xii <small><small>(<a href='docExplore?doc_id=PVA_163,xii_164,i'>PVA_163,xii_164,i</a>)</small></small></h2>

	duḥkhatvāt na kṣaye hetuḥ karmmaṇāṃ paśuduḥkhavat ।
	anaikāntikametaccet tvaduktāvapi kinnatat ॥ 873 ॥ (PVA)

<h2 id='163,xiii'>163,xiii <small><small></small></small></h2>

api ca ।

<164>

<h2 id='164,i'>164,i <small><small></small></small></h2>

	niḥspṛhasya yathā rājyasukhābhāvo na bādhakaḥ ।
	tathābhyāsāt na tad duḥkhaṃ nārakaṃ tasya bādhakaṃ ॥ 874 ॥ (PVA)
	bhāvanābalataḥsarvaṃ loke duḥkhasukhādikaṃ ।
	tato mokṣasthitasyāsya nāsti duḥkhasukhādikaṃ ॥ 875 ॥ (PVA)

<h2 id='164,iv'>164,iv <small><small>(<a href='docExplore?doc_id=PVA_164,iv_164,vii'>PVA_164,iv_164,vii</a>)</small></small></h2>

athāpi syāda 〈।〉 asti karmma karmakṣayāya samvarttate । sa eva bhavatobhyupagama ityabhayupagamabādhā । tadasat । yataḥ

<h2 id='164,v'>164,v <small><small></small></small></h2>

	utpitsudoṣanirghātādye 'pi doṣavirodhinaḥ ॥ 278 ॥
	tajje karmmaṇi śaktāḥ syuḥ kṛtahāniḥ kathaṃ bhavet ।

<h2 id='164,vi'>164,vi <small><small></small></small></h2>

na kha〈lu〉 kṛtasya karmaṇo hāniḥ, nahi kṛtanāśosti । kathaṃ tarhi karmakṣayaḥ uktaḥ । atrocyate ।

<h2 id='164,vii'>164,vii <small><small></small></small></h2>

	karmaṃ tattādṛśaṃ yena sāmagryantarasaṃbhave ।
	phalaṃ dadāti sadbhāve natu karmma virodhinaḥ ॥ 876 ॥ (PVA)

<h2 id='164,viii'>164,viii <small><small>(<a href='docExplore?doc_id=PVA_164,viii'>PVA_164,viii</a>)</small></small></h2>

yattu punarniyogataḥ phaladānasamarthaṃ tadavaśyamevaphalaṃ dadāti । tadarthamapi na tapasvimāmabhiyogaḥ । balādeva tasyāgamāt । rāgādiparikṣaye tvanāgatarāgakāryaphalaparikṣaya eva na kṛtasyāvaśyaṃbhāvivedanīyasya karmmaṇaḥ । nanu yathā tṛṣṇāyāṃ sthitāyāṃ punarudbhūtiḥ karmmaṇāṃ tathā karmmaṇi sthite punaḥ tṛṣṇodaya iti cet । tadasadyataḥ ।

<h2 id='164,ix'>164,ix <small><small>(<a href='docExplore?doc_id=PVA_164,ix_164,xi'>PVA_164,ix_164,xi</a>)</small></small></h2>

	doṣā na karmmaṇo duṣṭaḥ karoti na viparyayāt ॥ 278 ॥
	mithyāvikalpena vinā nābhilāṣaḥ sukhādapi ।

<h2 id='164,x'>164,x <small><small></small></small></h2>

tṛṣṇāyāṃ sattyāṃ phalārthī karmma karotyanyathā vā tṛṣṇāsambhave hi nakiñcatkuryyāt ।

<h2 id='164,xi'>164,xi <small><small></small></small></h2>

atha śubhaṃ karmma sukhadānasamarthamiti sukhābhilāṣī niyogato bhavet । tanna 〈।〉 sukhameva paramārthataḥ kiñcit saṃsāre'pi tu mithyāvikalpa eva kevalaḥ । tena mithyāvikalpena vinā kuto'bhilāṣaḥ kasya vā tatsukhamiti । tasmāt satkāyadṛṣṭilakṣaṇāvidyāparikṣayādeva mokṣo nānyatheticaturāryasattyaprakāśanameva tāyaḥ ।

<h1 id='1.1.4.6.1.1.5'>1.1.4.6.1.1.5</h1>

<(ca) tāyāt sugatattvasiddhiḥ—>

<h2 id='164,xii'>164,xii <small><small>(<a href='docExplore?doc_id=PVA_164,xii_164,xiv'>PVA_164,xii_164,xiv</a>)</small></small></h2>

tasmāccatuḥsatyopadeśalakṣaṇāt kāryabhūtāt ।

<h2 id='164,xiii'>164,xiii <small><small></small></small></h2>

	tāyāt tattvasthirāśeṣaviśeṣajñānasādhanaṃ ॥ 281 ॥
	bodhārthatvād gamerbāhyaśaikṣāśaikṣādhikastataḥ ।

<h2 id='164,xiv'>164,xiv <small><small></small></small></h2>

tāyāddhi bhagavān sugata tābhijñāyate । tacca sugatatvaṃ । tattvasthirāśeṣaviśeṣajñānaṃ । tattvajñānaṃ । praśastajñānaṃ । sthirajñānaṃ । apunarāvṛttijñānaṃ । sthiraṃ hi na punarāvartate । aśeṣaviśeṣajñānaṃ । sarvākārajñānaṃ । niḥśeṣajñānaṃ । bodhārtho hi gamiratra । tadasti bhagavata iti tāyādeva jñāyate । na khalvanumānādeva tāyitvaṃ । na hyanyeṣāmevambhūtaṃ tāyitvaṃ smbhavati । anumāne pravarttane'nyeṣāmapi syāt । athānumāne paramparayāgatame taditi prativacanaṃ । tathā satyanyeṣāmapi

<165>

<h2 id='165,i'>165,i <small><small>(<a href='docExplore?doc_id=PVA_165,i'>PVA_165,i</a>)</small></small></h2>

syāt । nānumānaṃ kvacidbhavati kvacinneti vibhāgosti । na caikasyāpi bhagavadupadeśātye vepyasti । tena sarvapadārthānāṃ sarvākāradarśanaṃ bhagavata iti jñāyate । nahi sarvapadārthānāṃ sarvākāradarśanamantareṇedaṃ sambhavati । sarvapadārthāḥ kṣaṇakṣayiṇa ityādi yadeva na dṛṣṭaṃ tenaivānekāntasambhavāt । atha yathāsmākaṃ tathā bhaviṣyati tasyāpi । nāsmākaṃ tadupadeśaṃvinā । tasmādyaḥ sākṣāddarkṣī yasya ca paropadeśastasyāyaṃ niścayo nānyasya । na ca niścayaṃ vinopadeśaḥ ।

<h2 id='165,ii'>165,ii <small><small>(<a href='docExplore?doc_id=PVA_165,ii_165,v'>PVA_165,ii_165,v</a>)</small></small></h2>

atha bhrāntyāpi sambhavati । tadasat । yataḥ ।

<h2 id='165,iii'>165,iii <small><small></small></small></h2>

	nityatve bhavati bhrāntiḥ sadṛśāparasambhavāt ।
	kṣaṇikatve tu kiṃ bhrānteḥ kāraṇaṃ yena sā bhavet ॥ 877 ॥ (PVA)

<h2 id='165,v'>165,v <small><small></small></small></h2>

sadeho 'pi naiva bhavati । ubhayadarśanābhāvādubhayāṃśāvalambitatvāt । tasmādayaṃ niścayādevopadeśaḥ । sa ca niścayo na sākṣātkaraṇaṃ vinānumānasyāsmākamupadeśamantareṇābhāvāt । na ca sandehena bhagavatedamuktaṃ । ubhayasyāpi nirdeśaprasaṅgāt । tasmāttatvasthirāśeṣajñānayogādbhagavān sugataḥ tata eva bāhyaśaukṣāśaikṣādhikatvaṃ bhagavataḥ । tataḥ sugatatvāt ।

<h2 id='165,vi'>165,vi <small><small>(<a href='docExplore?doc_id=PVA_165,vi_165,viii'>PVA_165,vi_165,viii</a>)</small></small></h2>

	parārthajñānaghaṭanaṃ tasmāttacchāsanaṃ dayā ॥ 282 ॥
	tataḥ parārthatantratvaṃ siddhārthasyā virāmataḥ ।

<h2 id='165,vii'>165,vii <small><small></small></small></h2>

satyamasti sugatatvaṃ bhagavataḥ tattu kuto hetoriti । parihāraḥ ।

<h2 id='165,viii'>165,viii <small><small></small></small></h2>

parārthajñānaghaṭanaṃ śāstṛtvasaṃjñakaṃ kāraṇamanumīyate । anyathā sugatatvasyāsambhavaḥ । tato 'pi dayā nānyathā parārthajñānaghaṭanaṃ ।

<h2 id='165,ix'>165,ix <small><small>(<a href='docExplore?doc_id=PVA_165,ix_165,xiii'>PVA_165,ix_165,xiii</a>)</small></small></h2>

nanvanenaiva kiṃ sādhitena sugatatvamātreṇaivāsau pramāṇaṃ । naitadasti yataḥ ।

<h2 id='165,x'>165,x <small><small></small></small></h2>

	na jñānamātratastasya prāmāṇyamupadeśataḥ ।
	sadā prāmāṇyamasyāsti nānyathāsmāsu sā pramā ॥ 878 ॥ (PVA)

<h2 id='165,xi'>165,xi <small><small></small></small></h2>

tadāha ।

<h2 id='165,xii'>165,xii <small><small></small></small></h2>

tataḥ parārthatantratvaṃ siddhārthasyāvirāmataḥ ।

<h2 id='165,xiii'>165,xiii <small><small></small></small></h2>

dayayā hi parārthajñānaghaṭane sarvadā parārthameva karoti । dayāto na parinirvāti । yathoktaṃ prāk । kiñca ।

<h1 id='1.1.4.7'>1.1.4.7</h1>

<(7) saṃvādakatvād bhagavān pramāṇam>

<h2 id='165,xiv'>165,xiv <small><small>(<a href='docExplore?doc_id=PVA_165,xiv_165,xv'>PVA_165,xiv_165,xv</a>)</small></small></h2>

	dayayā śreya ācaṣṭe jñānādbhūtaṃ sasādhanaṃ ॥ 283 ॥
	taccābhiyogavān vaktuṃ yatastasmāt pramāṇatā ।

<h2 id='165,xv'>165,xv <small><small></small></small></h2>

dayāvato hi śreyaḥ kathanaṃ sambhati jñānācca bhatamavitathaṃ kathayati tacca jñānaṃ sasādhanaṃ । tacca sasādhanamabhiyogavān vaktuṃ yataḥ kāraṇacatuṣṭayaṃ tasmātpramāṇatā । anenaitatkathayati ।

<h2 id='165,xvi'>165,xvi <small><small>(<a href='docExplore?doc_id=PVA_165,xvi_166,iii'>PVA_165,xvi_166,iii</a>)</small></small></h2>

adiranta upāderupānta ityeṣu hetuphalabhāvaḥ ।

<h2 id='165,xvii'>165,xvii <small><small></small></small></h2>

tasmātpramāṇabhāvo bhagavata iti niścitaṃ kathitaṃ ॥

<166>

<h2 id='166,i'>166,i <small><small></small></small></h2>

tata eva bhagavato'nenaiva guṇena stutiḥ । pramāṇabhūtatvalakṣaṇena । tadāha ।

<h2 id='166,ii'>166,ii <small><small></small></small></h2>

	upadeśatathābhāvastutistadupadeśataḥ ॥ 284 ॥
	pramāṇatattvasidhyarthamanumāne 'pyavāraṇāt ।

<h2 id='166,iii'>166,iii <small><small></small></small></h2>

	prayogadarśanādvāsya "yatkiñcidudayātmakaṃ ॥ 285 ॥
	nirodhadharmmakaṃ sarvaṃ" tadityādāvanekadhā ।

<h2 id='166,iv'>166,iv <small><small>(<a href='docExplore?doc_id=PVA_166,iv'>PVA_166,iv</a>)</small></small></h2>

kasmādupadeśasya tathābhāvaprāmāṇyalakṣaṇāstutiḥ । tadupadeśataḥ pramāṇatattvasiddhiryathā syāditi । tatra pratyakṣaṃ bhagavataivopadiṣṭaṃ । "nīlajñānasamaṅagī pudgalo nīlaṃ jānāti । no tu nīlameveti" । anumānamapi na vāritaṃ । ato'numānameva nivāritantu śābdādikaṃ । "śanyāḥ sarvaparapravādā ahamevaikastatvavādīti । athavā prayogasya parārthānumānalakṣaṇasya darśanamasti । yadāha । "yatkiñcidudayātmakaṃ nirodhadharmmakaṃ tatsarvamiti" ।

<h2 id='166,v'>166,v <small><small>(<a href='docExplore?doc_id=PVA_166,v_166,x'>PVA_166,v_166,x</a>)</small></small></h2>

tadevāha ।

<h2 id='166,vi'>166,vi <small><small></small></small></h2>

	anumānāśrayo liṅgamavinābhāvalakṣaṇaṃ ॥ 286 ॥
	vyāptipradarśanāddhetoḥsādhyenoktaḥ sa ca sphuṭaḥ ।

<h2 id='166,vii'>166,vii <small><small></small></small></h2>

sādhyena vyāpto hi heturggamakaḥ । sā ca vyaptiranekadhā pradarśitā bhagavatā hetoḥ । "yat kiñcitsamudayadharmmakaṃ tatsarvaṃ nirodhadharmmakami" ti । tato'numānamapi bhagavatoktameveti bhagavadupajñameva pramāṇatattvaṃ । tacca bhagavataḥ pramāṇatvādityataḥ pramāṇameva bhagavato guṇaḥ paramaḥ sa pūrvoktaḥ ।

<h2 id='166,viii'>166,viii <small><small></small></small></h2>

	pramāṇatattvaṃ bhagavāṃstathāgato dideśa yasmādubhayena yuktaṃ ।
	ataḥ paraṃ nāsti tataḥ pramāṇaṃ tathāgatādeva samastasiddhiḥ ॥ 879 ॥ (PVA)

<h2 id='166,x'>166,x <small><small></small></small></h2>

〈iti〉 pramāṇavārttikālaṅkāre pramāṇasiddhiparicchedaḥ prathamaḥ ॥ 1 ॥

<167>

<3. pratyakṣa-paricchedaḥ>

<168>

<169>

<2 pratyakṣaparicchedaḥ>

< 1. pramāṇasaṃkhyā>

<h1 id='2.1.1.1'>2.1.1.1</h1>

<1. saṃkhyāvipratipattiḥ>

<h2 id='169,i'>169,i <small><small>(<a href='docExplore?doc_id=PVA_169,i_169,iii'>PVA_169,i_169,iii</a>)</small></small></h2>

evaṃ sāmānyalakṣaṇamabhidhāya viśeṣalakṣaṇamāha । pratyakṣamanumānañca pramāṇe 〈।〉 tatra pramāṇamavisamvādād 〈।〉 avisamvādaścārthādutpatterarthāvyabhicārataḥ ।

<h2 id='169,ii'>169,ii <small><small></small></small></h2>

nanu tadevāvyabhicāritvaṃ arthe kathamavagantavyaṃ ।

<h2 id='169,iii'>169,iii <small><small></small></small></h2>

nanu śabdādīnāmarthapratibandha eva nāstīti kutaḥ । yasmāllakṣaṇadvayaṃ prameyaṃ । prameyāvyabhicārataḥ prāmāṇyaṃ । na ca prameyamantareṇa prameyāvyabhicāraḥ । prameyañca pratyakṣānumānapratipādyādaparaṃ nasti । yadāha । nahi svasāmānyalakṣaṇābhyāmaparaṃ pramayemasti । svalakṣaṇaviṣayaṃ pratyakṣaṃ । sāmānyalakṣaṇaviṣayamanumānamiti pratipādayiṣyāmaḥ । etadeva pratipādayati ।

<h2 id='169,iv'>169,iv <small><small>(<a href='docExplore?doc_id=PVA_169,iv_169,vi'>PVA_169,iv_169,vi</a>)</small></small></h2>

	pramāṇaṃ dvividhaṃ meyadvaividhyāt śaktyaśakti〈ta〉: ।
	arthakriyāyāṃ; keśādirnārtho'narthādhimokṣataḥ ॥ 1 ॥

<h2 id='169,v'>169,v <small><small></small></small></h2>

pratyakṣānumānabhedena dvividhameva pramāṇaṃ pratipattavyaṃ । anyathā meyapratipatterayogāditi pratipādayiṣyate ।

<h2 id='169,vi'>169,vi <small><small></small></small></h2>

	pratyakṣānumeyatvaṃ prakārāt pratipatparā ।
	na samasti tatastasmātpramāṇaṃ nāparaṃ paraṃ ॥ 1 ॥ (PVA)

<h2 id='169,vii'>169,vii <small><small>(<a href='docExplore?doc_id=PVA_169,vii'>PVA_169,vii</a>)</small></small></h2>

pratyakṣatvānumeyatvamevāvitathāprameyatvapratipattirnāparā । sāmānyaviśeṣarūpādaparasya pratipattiprakārasyābhāvāt । viṣayasya caikasyaiva dvaividhyaṃ pratipattiprakārasya dvaividhyāt । pratipattibhedaśca pramāṇabhedaḥ । sa eva ca viṣayabhedaḥ 〈।〉 nanu pratipattibhedo viṣayabhedaḥ kathaṃ । na hyanyasmin bhinne'nyasya bhedaḥ । sattyametat ।

<h2 id='169,viii'>169,viii <small><small>(<a href='docExplore?doc_id=PVA_169,viii_169,x'>PVA_169,viii_169,x</a>)</small></small></h2>

	turagasya na bhedesti gavāderupabhinnatā ।
	saṅgatyabhāvānna jñānajñeyayorevamiṣyate ॥ 2 ॥ (PVA)
	jñānāyattā padārthānāṃ sadāsaṃpratyayasthitiḥ ।
	jñānāntarātsa evārtho'rthāntaratve'numīyate ॥ 3 ॥ (PVA)

<h2 id='169,x'>169,x <small><small></small></small></h2>

yadā sākṣājjñānajananaṃ prati śaktatvena pratīyate । tadāsau svenarūpeṇa lakṣyamāṇatvāt svalakṣaṇaṃ yadātu pāramparyeṇa śaktatvāt tasyaiva pratīyate । tadā sāmānyarūpeṇa lakṣaṇamiti sāmānyalakṣaṇaṃ ।

<h2 id='169,xi'>169,xi <small><small>(<a href='docExplore?doc_id=PVA_169,xi_170,i'>PVA_169,xi_170,i</a>)</small></small></h2>

pāramparyeṇa śaktirevāśaktiḥ paryudāsavṛttyā na śaktyabhāva eva । keśādestu taimirikopalabdhasya śābdābhyupalabdhasya ca nārthatattvaṃ sākṣāt pāramyaryeṇa vā śaktatvenāpratīteḥ । arthādhimokṣābhāvāt adhimokṣābhāvatvabādhakapramāṇapravarttitaḥ । itaśca prameyadvaividhyaṃ ।

<170>

<h2 id='170,i'>170,i <small><small></small></small></h2>

	sadṛśāsadṛśatvācca viṣayāviṣayatvataḥ ।
	śabdasyānyanimittānāṃ bhāve dhīsadasattvataḥ ॥ 2 ॥

<h2 id='170,ii'>170,ii <small><small>(<a href='docExplore?doc_id=PVA_170,ii_170,vi'>PVA_170,ii_170,vi</a>)</small></small></h2>

yat kathañci〈t〉 sadṛśarūpeṇa pratīyate । tatsāmānyalakṣaṇamanyathā viśeṣalakṣaṇaṃ ।

<h2 id='170,iii'>170,iii <small><small></small></small></h2>

nanu purovyavasthitaṃ gavādisadṛśarūpeṇa pratīyate । tat kiṃ sāmānyalakṣaṇaṃ tathopamānena pratīyamānamayaṃ sa gavaya iti । naitadasti ।

<h2 id='170,iv'>170,iv <small><small></small></small></h2>

	sadṛśenaiva rūpeṇa yasya samvedanodayaḥ ।
	sāmānyalakṣaṇaṃ tatsyāt svarūpasyātra vedanam ॥ 4 ॥ (PVA)

<h2 id='170,v'>170,v <small><small></small></small></h2>

sadṛśenaiva rūpeṇa yadupalakṣyate tatsāmānyaṃ, atra tu viśeṣaprapipattiḥ । sadṛśarūpatātu pratīyata iti cet । na 〈।〉 tadrūpasya vyatirekeṇāpratīteḥ । kathaṃ sadṛśo'yamityadhyavasāya iti cet ।

<h2 id='170,vi'>170,vi <small><small></small></small></h2>

	na khalvadhyavasāye 'pi pṛthak sādṛśyavedanaṃ ।
	pṛthak pratītyabhāve ca tadevādvayavedanaṃ ॥ 5 ॥ (PVA)

<h2 id='170,vii'>170,vii <small><small>(<a href='docExplore?doc_id=PVA_170,vii'>PVA_170,vii</a>)</small></small></h2>

nakhalu sadṛśamidamiti pratītyā sādṛśyamaparaṃ vastuvyatirekeṇa vedayituṃ śakyaṃ । nahi vyavasthitārthollekhamapahāyāparā pratītirarthasya । tasmādatrārthapratītyabhāvādanālambanaiva sādṛśyapratītiḥ । anumānapratītau tu dṛṣṭāntaḥ dṛṣṭarūpādhyāropaḥ sādṛśyaṃ । yadyevaṃ śabdādiviṣayo 'pi sāmānyamatroktamuttaraṃ । "nārtho'narthādhimokṣata" iti । evamanyatrāpi draṣṭavyaṃ । śabdasya viṣayaḥ sāmānyalakṣaṇamaviṣayaḥ svalakṣaṇaṃ ।

<h2 id='170,viii'>170,viii <small><small>(<a href='docExplore?doc_id=PVA_170,viii_170,ix'>PVA_170,viii_170,ix</a>)</small></small></h2>

nanu yadi śabdasya viṣayaḥ sāmānyalakṣaṇaṃ śabdo 'pi tarhi pramāṇaṃ sāmānyaviṣayatvāt 〈।〉 naitadasti ।

<h2 id='170,ix'>170,ix <small><small></small></small></h2>

	parārthamanumānaṃ yatsāmānyaṃ tasya gocaraḥ ।
	sāmānyameva śabdasya gocaro naivamucyate ॥ 6 ॥ (PVA)
	agocaro hi śabdasya na sāmānyamitīryyate ।
	śabdasya viṣayo yattu tatsāmānyaṃ paraṃna tu ॥ 7 ॥ (PVA)

<h2 id='170,xi'>170,xi <small><small>(<a href='docExplore?doc_id=PVA_170,xi'>PVA_170,xi</a>)</small></small></h2>

śabdasyaiva viṣayaḥ sāmānyaṃ । natu śabdasya yo viṣayastat sāmānyameva । aviṣayo 'pi na svalakṣaṇamevāpi tvaviṣayaṃ eva svalakṣaṇamityartho vivakṣitaḥ । tena nāyaṃ doṣaḥ । tasmāt śabdaviṣayo 'pi kiṃ tat sāmānyaṃ kaścidanarthaḥ । tathā'viṣayo 'pi kiñcit svalakṣaṇaṃ kaścidanarthaḥ । anyanimittānāñca viṣayādanyeṣāṃ samayābhogādīnāṃ bhāve 'pi dhiyaḥ sattvaṃ yatra tatsāmānyaṃ । yatra tu dhiyo'nyanimittānāṃ cakṣurādīnāṃ bhāve 'pi na bhāvastatatsvalakṣaṇaṃ । atrāpi pūrvaṃvad vaktavyaṃ ।

<h2 id='170,xii'>170,xii <small><small>(<a href='docExplore?doc_id=PVA_170,xii_170,xiii'>PVA_170,xii_170,xiii</a>)</small></small></h2>

athavānyanimittānāṃ bhāve yatradhiyaḥ sattvaṃ tatsvalakṣaṇaṃ yatra na sattvaṃ dhiyo'nyanimittabhāve tatsāmānyalakṣaṇamanupalabhyamānasya svarūpeṇa lakṣayitumaśakyatvāt । parokṣaṃ tatsāmānyañca । tatra svarūpeṇa lakṣyamāṇaṃ svalakṣaṇamanyathā sāmānyalakṣaṇaṃ parokṣaṃ ।

<h2 id='170,xiii'>170,xiii <small><small></small></small></h2>

nanu pratyakṣaparokṣalakṣaṇo viṣayabhedaḥ kena pramāṇena pratīyate । kiṃ pratyakṣeṇānumānena pramāṇāntareṇa vā ।

<h2 id='170,xiv'>170,xiv <small><small>(<a href='docExplore?doc_id=PVA_170,xiv'>PVA_170,xiv</a>)</small></small></h2>

	pramāṇāntareṇa dvitvañcet prameyasya pratīyate ।
	viruddha eva hetuḥ syāt tṛtīyasyāpi sambhavāt ॥ 8 ॥ (PVA)
	pramāṇadvitayenātha bhavedanyonyasaṃśrayaḥ ।
	tryādināpi pramāṇena viṣayāntarasādhane ॥ 9 ॥ (PVA)
	tryādipramāprasiddhiḥ syāt abhipretaṃ na sidhyati ।
	pramābhedo hi meyasya prabhedasya prasādhakaḥ ॥ 10 ॥ (PVA)
<171>
	anumānena siddhiśca parokṣasya kathaṃ bhavet ।
	na pratyakṣaṃ parokṣe'sti vṛttau vā vyarthikānumā ॥ 11 ॥ (PVA)
	parokṣatā kathañca syāt pratyakṣasya pravartane ।
	pratyakṣasya nivṛttyaiva vastunā syāt parokṣatā ॥ 12 ॥ (PVA)
	tatra pravṛttaṃ nādhyakṣaṃ tena tacca pratīyate ।
	vācoyuktirapūrveyaṃ cakṣuṣā darśanaṃ vinā ॥ 13 ॥ (PVA)
	tasmātpratyakṣaviṣayaḥ pratyakṣeṇa pratīyate ।
	parokṣe tu pramā nāsti kuto dvaividhyaniścayaḥ ॥ 14 ॥ (PVA)

<h2 id='171,v'>171,v <small><small>(<a href='docExplore?doc_id=PVA_171,v_171,ix'>PVA_171,v_171,ix</a>)</small></small></h2>

tasmāt prameyadvaividhyamasiddhaṃ sādhanaṃ kathaṃ viruddhaṃ vā yadyapi nāma prameyadvaividhyantathāpi pramāṇenāpi tāvatā bhavitavyamiti kutaḥ ।

<h2 id='171,vi'>171,vi <small><small></small></small></h2>

	pratibandhāprasiddhau hi sarvo heturaniścitaḥ ।
	pratibandhaprasiddhiśca na pratyakṣapramāṇikā ॥ 15 ॥ (PVA)
	pramāṇatvaṃ hi sāmānyaṅkathamadhyakṣasādhanaṃ ।
	tasminnasiddhe sambandhaḥ kathantenākṣaniścitaḥ ॥ 16 ॥ (PVA)
	iti prameyadvitayāprasiddhiranyena siddhau tu viruddhatā syāt ।
	asiddhasambandhatayā ca hetorbhaṃvedanaikāntikabhāva eva ॥ 17 ॥ (PVA)

<h2 id='171,ix'>171,ix <small><small></small></small></h2>

atrocyate । viṣayadvaividhyampratyakṣata eva siddhaṃ । sādṛśāsadṛśapratītirhi pratītereva dharmaḥ sa ca svasamvedanapratyakṣasiddhaḥ । na ca pratītiḥ svarūpebhrāntisaṅgatā । tatra bhrāntiśaṅkāyāmavyavahāra eva bhavedanavatāraheturvā vādiprativādiprāśnikavacanasya । tathāhi ।

<h2 id='171,x'>171,x <small><small>(<a href='docExplore?doc_id=PVA_171,x'>PVA_171,x</a>)</small></small></h2>

	samvedanaṃ vinā kasya kva vacaḥ sampravarttatāṃ ।
	asaṅgatāśrayannaiva vartate vacanaṅkvacit ॥ 18 ॥ (PVA)
	pratītibhede bhāvānāmanyeṣāmapi bhinnatā ।
	kimpunarna pramāṇasya tadrūpasya bhaviṣyati ॥ 19 ॥ (PVA)
	pratītibheda evāstu mānabhedaḥ kathambhavet ।
	nanu prasiddhammānatvampūrvaṃ sāmānyalakṣaṇāt ॥ 20 ॥ (PVA)
	tadbhedavyavahāroyamidānīṃ sādhyatāṅgataḥ ।
	savikalpakamadhyakṣameṣogniriti yo vadet ॥ 21 ॥ (PVA)
	svarūpamakṣataḥ siddhampūrvasāmyerthahetutā ।
	na caivamagrahe'rthārthīpravartetārthasampade ॥ 22 ॥ (PVA)

<h2 id='171,xv'>171,xv <small><small>(<a href='docExplore?doc_id=PVA_171,xv'>PVA_171,xv</a>)</small></small></h2>

vyavahārataḥpravṛttinivṛttilakṣaṇātprāmāṇyaṃ sāmānyalakṣaṇenaivaprathamapariccheda eva prasiddhaṃ । bhedavyavahāramātrakamevedānīṃ sādhyamāpannaṃ tatra savikalpakamekamevedampratyakṣaṃ yadutāgnirayamasyābhipretārthakriyākārīti yo vadettamprati dvitayametaditi । pratītyākārabhedātpratītibhede na ca vāhyā api bhāvā bhedavatvenāvagamyante । kimpunaḥ pramāṇaṃ yattadrūpameva vastutaḥ । tatra svarūpambhāsvarākārampratyakṣata eva siddhaṃ । sākṣātkaraṇāttaddhi pratyakṣamaparokṣaviṣayatvāt । pūrvārthakriyākāraṇasādharmmyantu samānākāratayā pratīyamānamparokṣatvātpramāṇāntaraviṣayaḥ ।

<h2 id='171,xvi'>171,xvi <small><small>(<a href='docExplore?doc_id=PVA_171,xvi_171,xviii'>PVA_171,xvi_171,xviii</a>)</small></small></h2>

atha pratyakṣameva pravartakannāparantattu mano'ntarambhavadapi na pramāṇaṃ । nahi saha tena yāvad bhavati tāvatpramāṇaṃ । śarīrabhūtalādīnāmapi prāmāṇyaprasaṅgāt । atrocyate ।

<h2 id='171,xvii'>171,xvii <small><small></small></small></h2>

	anvayavyatirekābhyāmupayogītarasthitiḥ ।
	na ca kevalamadhyakṣantadabhāve pravartakam ॥ 23 ॥ (PVA)

<h2 id='171,xviii'>171,xviii <small><small></small></small></h2>

atha kevalamadhyakṣantadabhāvetyantābhyāsātpravartakandṛṣṭannānumānaṃ sādṛśyagrahaṇākāraṃ ।

<h2 id='171,xix'>171,xix <small><small>(<a href='docExplore?doc_id=PVA_171,xix_172,i'>PVA_171,xix_172,i</a>)</small></small></h2>

tadapyasat । nādhyakṣapratītiḥ kevalā prathamampravarttikā dṛṣṭā । mā bhūtpūrvampaścād bhaviṣya-tīti cet । tadetattautākhyānaṃ ।

<h2 id='171,xx'>171,xx <small><small></small></small></h2>

	taddeśe hi praveśo yaḥ prathamaṃ yadi rogakṛt ।
	prathamanna pravekṣyāmi paścādastu praveśitā ॥ 24 ॥ (PVA)

<172>

<h2 id='172,i'>172,i <small><small></small></small></h2>

yataḥ prathamampravartanā bhavet saivābhyāsikī paścāttanī pravṛttiḥ kutaḥ । etadeva paścāttanasya paścāttanatvaṃ yaḥ pūrvakamantareṇābhāvaḥ । tasmāt pratyakṣetarāpi pratītiḥ pravarttikaivānyathā pravṛttyasambhavāt । kiñca ।

<h2 id='172,ii'>172,ii <small><small>(<a href='docExplore?doc_id=PVA_172,ii_172,v'>PVA_172,ii_172,v</a>)</small></small></h2>

	dhūmāderliṅgato vṛttiragnyādāvapi yā kvacit ।
	sādhyakṣeṇa vinā dṛṣṭā tatastadapi niṣphalaṃ ॥ 25 ॥ (PVA)

<h2 id='172,iii'>172,iii <small><small></small></small></h2>

yathaivātyantābhyāsātparokṣapratītimantareṇāpi pratyakṣādeva pravartanaṃ । tathā pratyakṣapratītimantareṇa dhūmād vahnyādau pravartanamiti tadapi pravartakamadhyakṣanna ।

<h2 id='172,iv'>172,iv <small><small></small></small></h2>

athāpi syāt ।

<h2 id='172,v'>172,v <small><small></small></small></h2>

	anumānamvinādhyakṣanna svārthasya prasādhakaṃ ।
	pratyakṣantu vinā tasmādabhyāsātsyāt pravartakam ॥ 26 ॥ (PVA)
	tatpratyakṣamevātra pramāṇannānumā kvacit ।
	tadabhāve 'pi tatsiddhirityadhyakṣapramāṇatā ॥ 27 ॥ (PVA)

<h2 id='172,vii'>172,vii <small><small>(<a href='docExplore?doc_id=PVA_172,vii_172,viii'>PVA_172,vii_172,viii</a>)</small></small></h2>

atrocyate ।

<h2 id='172,viii'>172,viii <small><small></small></small></h2>

	uktamatra vinābhyāsānna pratyakṣe pramāṇatā ।
	tato'numānamevātra pradhānamiti gamyatāṃ ॥ 28 ॥ (PVA)
	nānyadā'nupayogitve'nyadāpyanupayogitā ।
	anabhyāse'rthitā kasmādanumānesti janmināṃ ॥ 29 ॥ (PVA)
	upayogavinirmukte kathaṅkasyacidarthitā ।
	arthitvaviṣayo vastu nopayogītyayuktimat ॥ 30 ॥ (PVA)
	athānumānamadhyakṣapravṛttyarthitā'rthyate ।
	pratyakṣamapi naivaitāṅgatiṃ liṅge'tipravartate ॥ 31 ॥ (PVA)

<h2 id='172,xii'>172,xii <small><small>(<a href='docExplore?doc_id=PVA_172,xii_172,xviii'>PVA_172,xii_172,xviii</a>)</small></small></h2>

tasmāt pratyakṣānumānayordvayorapi svaviṣaye 〈na〉 prāmāṇyamiti sthitametat । evameva lokasya pratīteḥ ।

<h2 id='172,xiii'>172,xiii <small><small></small></small></h2>

atha tada pramāṇameva । na 〈।〉 viśeṣābhāvāt । tathā hi ।

<h2 id='172,xiv'>172,xiv <small><small></small></small></h2>

	pravarttane samāne 'pi yadi kaścitpravarttakaḥ ।
	pravartakatvetarayoḥ ka idānīmvivecakaḥ ॥ 32 ॥ (PVA)

<h2 id='172,xv'>172,xv <small><small></small></small></h2>

na ca pravartakatvādaparamprāmāṇaṃ ।

<h2 id='172,xvi'>172,xvi <small><small></small></small></h2>

tato'dhyakṣetarayordvaṃyorapi〈tulyaṃ〉 prāmāṇyanna vā kasyacit ।

<h2 id='172,xvii'>172,xvii <small><small></small></small></h2>

athāpi syāt 〈।〉 pratyakṣaṃ tatrāpi pravartaṃkaṅkāryaliṅgādiviṣayamanadhyakṣantu sattāmātreṇa sannihitanna tasya pravartane vyāpāraḥ ।

<h2 id='172,xviii'>172,xviii <small><small></small></small></h2>

tadapyasat ।

<h2 id='172,xix'>172,xix <small><small>(<a href='docExplore?doc_id=PVA_172,xix'>PVA_172,xix</a>)</small></small></h2>

evaṃ pratītyabhāvāt nahi tatra pratyakṣameva pravartakamiti kasyacidavasāyaḥ । na ca pratyakṣasyāpi sattāmātrād paraṃ pravartakatvaṃ । anvayavyatirekamātreṇa sarvasya kāryopayogāt । pratītyasamutpādamātrakamevedamiti siddhāntāt paramārthataḥ 〈na〉 kasyacitkvacitsavyāpāratā । samvṛtireva savyāpāratā na paramārthaḥ । etacca paścātpratipādayiṣyate । api ca ।

<h2 id='172,xx'>172,xx <small><small>(<a href='docExplore?doc_id=PVA_172,xx_172,xxii'>PVA_172,xx_172,xxii</a>)</small></small></h2>

	pratyakṣameva tatrāpi paralokaprasādhakam ।
	liṅgasya sādhanaṅkā naḥ kṣatirlaiṅgikabādhane ॥ 33 ॥ (PVA)

<h2 id='172,xxi'>172,xxi <small><small></small></small></h2>

yadyagnyādiviṣayaṃ laiṅgikaṃ jñānanna pramāṇaṃ । bhavatu tenaiva liṅgajñānena pratyakṣabhāvamanatikramya vartamānena liṅgino liṅgasya ca viṣayīkaraṇamparalokāderiti na kācinnaḥ kṣatiḥ ।

<h2 id='172,xxii'>172,xxii <small><small></small></small></h2>

	anumānāpramāṇatve paralokādyasiddhitaḥ ।
	mā bhūnnāstikatā tasyāprāmāṇyampratisidhyati ॥ 34 ॥ (PVA)

<173>

<h2 id='173,i'>173,i <small><small>(<a href='docExplore?doc_id=PVA_173,i_173,ii'>PVA_173,i_173,ii</a>)</small></small></h2>

anumānasyāpramāṇatāyāntadviṣayasya paralokāderasiddhiriti nāstikatāmāśaṅkamānairasmābhiranumānapratikṣepaḥ pratikṣipyate । nānyenābhiprāyeṇa । sa cedanumānaviṣayaḥ paralokādirapratyakṣe 'pi pratyakṣeṇa viṣayīkriyate kimasmākamanumānasya prāmāṇyasādhanena ।

<h2 id='173,ii'>173,ii <small><small></small></small></h2>

	mahatāhi prayāsena yasya sādhanamiṣyate ।
	so'rthaḥ siddho vināyāsaṃ yadi kasyārthitā'parā ॥ 35 ॥ (PVA)

<h2 id='173,iii'>173,iii <small><small>(<a href='docExplore?doc_id=PVA_173,iii_173,v'>PVA_173,iii_173,v</a>)</small></small></h2>

anāyāsasādhyertha ekena prakāreṇa kaḥ prakārāntaramāyāsasambhavabhājanañjanaḥ prekṣāvānāśrayet । anumānena sādhyortho yadi pratyakṣamātrātprasidhyati kimasmākamanumānena dīyate ।

<h2 id='173,iv'>173,iv <small><small></small></small></h2>

kiñca ।

<h2 id='173,v'>173,v <small><small></small></small></h2>

	yadyadhyakṣātparokṣe 'pi prasidhyatvartha īpsitaḥ ।
	sarvasya sādhanamprāptaṃ sarvaḥ savārthavidbhavet ॥ 36 ॥ (PVA)
	asambandhānna cedasti sānumaiva tathā sati ।

<h2 id='173,vii'>173,vii <small><small>(<a href='docExplore?doc_id=PVA_173,vii_173,ix'>PVA_173,vii_173,ix</a>)</small></small></h2>

na khalvasambandhātpratītimantareṇā paramanumānayanumānavādibhirapīṣyate । tasmātsadṛśarūpeṇa yatpratīyate tatsāmānyalakṣaṇamevatattvasaṃvedanapratyakṣaprasiddhaṃ । anena kāryahetorviṣayaḥ pradarśitaḥ ।

<h2 id='173,viii'>173,viii <small><small></small></small></h2>

śabdaviṣayatvamapi śābdapratyayagamyameva sa eva śābdaḥ pratyayaḥ svapratibhāsino viṣayatvaṃ pratipādayati । anena svabhāvahetorviṣayasya darśanaṃ 〈।〉 tathāhi ।

<h2 id='173,ix'>173,ix <small><small></small></small></h2>

	upamānena govastusadṛśasya viniścayaḥ ।
	ayaṃ sadṛśaśabdena prāktena pratipāditaḥ ॥ 37 ॥ (PVA)
	tasya svarūpamadhyakṣapratyayādeva gamyate ।
	sādṛśyantu parantasya śābdapratyayagocaraḥ ॥ 38 ॥ (PVA)

<h2 id='173,xi'>173,xi <small><small>(<a href='docExplore?doc_id=PVA_173,xi'>PVA_173,xi</a>)</small></small></h2>

tathāhi । anena sadṛśosau tena sadṛśoyamityeka evārthaḥ । tadanukāravyavahāraśca dvayāvalambī na ca pratyakṣeṇa dvayaṃ pratyetuṃ śakyamataḥ śābdapratyayagocara eva sādṛśyasvabhāvahetunā pratīyate । anena sadṛśo'sāvetadākārasya tatrāpi darśanāt । sādṛśyavyavahāramātrasya sādhanāt । ākāradvayasya tu tathābhūtapratyayanibandhanasya pūrvāparapratyakṣābhyāmevopalambhāt । tasmācchabdaviṣayo na svalakṣaṇaṃ । śabdagrahaṇena ca vikalpa evopalabhyate । vikalpaviṣaya iti yāvat ।

<h2 id='173,xii'>173,xii <small><small>(<a href='docExplore?doc_id=PVA_173,xii'>PVA_173,xii</a>)</small></small></h2>

anyanimittānāmbhāve dhiyo yatra na sattvamiti cānupalabdherupakṣepaḥ । yatra dhiyo na satvaṃ tasyābhāvaḥ । tatra kvacitpravartamānaṃ jñānamanyatrāhanna pravṛttamiti niyatākāratvātpratyāyayati । nahi tatsarvatra pravṛttimātmanaṃ upalabhate । tasmād bhedavādinaḥ pratyakṣata eva dvidhābhāvāvagamaḥ pratīteranyagatyabhāvāt । idañca sadṛśāsadṛśatvādi sakalameva parokṣetarapratyayaviṣayastaccārthakriyāyāṃ śaktyaśakttita iti jñāyate । etatpaścātpratipādayiṣyate ।

<h2 id='173,xiii'>173,xiii <small><small>(<a href='docExplore?doc_id=PVA_173,xiii_173,xiv'>PVA_173,xiii_173,xiv</a>)</small></small></h2>

tatra yaducyate । parokṣe pratyakṣannāsti । tadayuktaṃ ।

<h2 id='173,xiv'>173,xiv <small><small></small></small></h2>

	yatra nāsmi tadadhyakṣādaparamvarjitammayā ।
	etāvanmātratorthānāmparokṣatvaviniścayaḥ ॥ 39 ॥ (PVA)
	pratyakṣamevātmānamvetti samvedanātmanā ।
	niyatatvapratītyaivānyasyānadhyakṣatāgatiḥ ॥ 40 ॥ (PVA)
	pratyakṣeṇa pratīte 'pi parokṣatve parokṣitā ।
	bhavatyarthasya tatrārthena pratyakṣaṃ hi vṛttimat ॥ 41 ॥ (PVA)
	nanvarthe'dhyakṣato'jñāte parokṣārthasya vitkathaṃ ।
	tadvedane hi taddharmmastatsvabhāvaḥ pratīyate ॥ 42 ॥ (PVA)

<174>

<h2 id='174,i'>174,i <small><small>(<a href='docExplore?doc_id=PVA_174,i'>PVA_174,i</a>)</small></small></h2>

yadi parokṣo'rthaḥ pratyakṣeṇa jñāto bhavettaddharmaḥ pratīyeta dharmmasya tatsvabhāvatvāt । atatsvabhāvasya taddharmatvāyogāt padārthāntaravat । tatsambandhāttu taddharmateti cet । āyātantasya tarhi pratyakṣeṇa parijñānaṃ । tena parokṣatāsambaddhaṃ vastu pratiyatā'dhyakṣeṇa niyamena parokṣamapi vastu pratyetavyantataḥ parokṣābhimatasya vastuno'parokṣataiva prasaktā । tato nānumānāvatāraḥ । nahi pratyakṣagṛhītamevānumānaviṣayaḥ । atrocyate ।

<h2 id='174,ii'>174,ii <small><small>(<a href='docExplore?doc_id=PVA_174,ii_174,iii'>PVA_174,ii_174,iii</a>)</small></small></h2>

	svasamvedanamadhyakṣamparokṣatve pravartate ।
	taddharmiṇīndriyajñānamaparantu pravartate ॥ 43 ॥ (PVA)

<h2 id='174,iii'>174,iii <small><small></small></small></h2>

dvayapratipattau hi sambandhapratipattiḥ । na ca tad dvayamekenaiva pramāṇena pratyeyaṃ । tatra svasamvedanena parokṣatārthasya dharmaḥ pratīyate । parokṣantu dharmmi pratyakṣāntareṇendri 〈ya〉vijñānena pratīyate । tataḥ sambandhapratipattiḥ । tataḥ pratyakṣeṇa parokṣatāpratītāvapi vrastvanumānena pratīyata ityanumānāvatāraḥ । kiñca ।

<h2 id='174,iv'>174,iv <small><small>(<a href='docExplore?doc_id=PVA_174,iv_174,vi'>PVA_174,iv_174,vi</a>)</small></small></h2>

	vidhirūpasya dharmmasyāvyatirekeṇa tiṣṭhataḥ ।
	na vastvagrahaṇe vittiryuktā na tu viparyayāt ॥ 44 ॥ (PVA)

<h2 id='174,v'>174,v <small><small></small></small></h2>

vidhirūpo hi dharmmo'vyatirikto vastunaḥ sadharmmiṇā sahaikapramāṇagrāhyaḥ । parokṣatvantu pratītiviraho'dhyakṣeṇa । sa na dharmigrahaṇasāpekṣaḥ ।

<h2 id='174,vi'>174,vi <small><small></small></small></h2>

atha parokṣe pratyakṣasyāpravṛttau kathamanumānavṛttiḥ । na kiñcidetat । yataḥ ।

<h2 id='174,vii'>174,vii <small><small>(<a href='docExplore?doc_id=PVA_174,vii_174,viii'>PVA_174,vii_174,viii</a>)</small></small></h2>

	nānumānātparokṣatvaṃ sādhyate tasya vastunaḥ ।
	satyāmadhyakṣatāyāntu dṛṣṭarūpasya sādhanaṃ ॥ 45 ॥ (PVA)

<h2 id='174,viii'>174,viii <small><small></small></small></h2>

nahyanumānena vastutaḥ parokṣatā sādhyate yena tatra pratyakṣavṛttiriṣyate । api tu parokṣatā svasamvedanapratyakṣata evāsya prasiddhetyuktametat । satyāntu pratyakṣaprasiddhāyāmparokṣatāyāmarthakriyāsamarthamagnyādirūpame vārthasya sādhyate'numānena tatra ca prākpratyakṣampravṛttameva tatonumānapravartanāvyāghātaḥ । kiñca ।

<h2 id='174,ix'>174,ix <small><small>(<a href='docExplore?doc_id=PVA_174,ix_174,x'>PVA_174,ix_174,x</a>)</small></small></h2>

	anumānasya tadrūpapratipattāvaśaktitaḥ ।
	parokṣatā tadaivāsya sāmarthyādavatiṣṭhate ॥ 46 ॥ (PVA)

<h2 id='174,x'>174,x <small><small></small></small></h2>

anumānasya hi tatsvarūpapravartanā sāmarthyamevāprakṛtā । sā ca tadaivāsya bhavati । tato na prāktatra pratyakṣavṛttirapekṣyate । na ca parokṣatayā kaścidarthī yena tatra pratyakṣavṛttimavekṣeta । aniṣṭāvapi sā bhavati । anena prāmāṇyaprasādhanamapi nirṇṇītaṃ ।

<h2 id='174,xi'>174,xi <small><small>(<a href='docExplore?doc_id=PVA_174,xi_174,xvi'>PVA_174,xi_174,xvi</a>)</small></small></h2>

	parokṣavastusiddhau hi prāmāṇyantasya sidhyati ।
	parokṣavastusiddhyaiva tatsanbandhaprasiddhitaḥ ॥ 47 ॥ (PVA)
	vastusambandhitāmātraṃ jñāne prāmāṇyamucyate ।
	prasiddhavastuṃsambandhe prāmāṇye liṅgatosti vit ॥ 48 ॥ (PVA)

<h2 id='174,xiv'>174,xiv <small><small></small></small></h2>

pariśiṣṭantu prāgeva pratyayādīti nocyate ।

<h2 id='174,xv'>174,xv <small><small></small></small></h2>

nanu prameyadvaividhyamprameyamevā dvidhā prameyañca kāraṇampramāṇadvaividhyaṅkāryaṃ । tatkathaṅkāraṇātkāryasya siddhiḥ । atrocyate ।

<h2 id='174,xvi'>174,xvi <small><small></small></small></h2>

	sāmagrīsambhave kāryaṅkāraṇājjāyate yataḥ ।
	tataḥ kāraṇataḥ siddhiḥ kāryasyāyuktikā katham ॥ 49 ॥ (PVA)

<175>

<h2 id='175,i'>175,i <small><small>(<a href='docExplore?doc_id=PVA_175,i'>PVA_175,i</a>)</small></small></h2>

yadyapi nāvaśyaṃ kāraṇāni kāryavanti bhavantīti nyāyastathāpi kāraṇātkāryasya siddhirevātra । nahi sarvadā pramāṇadvitayamprameyadvitayātsādhyate । apitu sāmagrīsambhavāditi vayambrūmaḥ । sāmagrīsambhavañca paścātpratipādayiṣyāmaḥ । avaśyañca prameyadvitayasiddhiḥ pramāṇadvitayaṃ sādhayati । yata eva siddhirniṃścayalakṣaṇā'sya tadeva pramāṇaṃ । na caikasmād dvitayasiddhiriti pratipāditaṃ । yadā tryādipramāṇavinivṛttyarthamidaṃ tadāparaviṣayābhāvāt pramāṇāntaravinivṛttirvyāpakābhāvātsādhyate । nahi prameyarahitaṃ pramāṇamasti । svarūpasya pararūpasya vā prameyasyābhāve jñānameva nāstīti kimpramāṇambhavet 〈।〉 ātmāstīti cet । tasyāpi svapararūpaprameyābhāve'bhāva eva prasakta iti na pramāṇannāma । tasmātsvarūpeṇa pratīyamānambastveko viṣayaḥ । tatra parantu para iti vyavasthitam ।

<h1 id='2.1.1.2'>2.1.1.2</h1>

<2. sattyadvayacintā>

<h2 id='175,ii'>175,ii <small><small>(<a href='docExplore?doc_id=PVA_175,ii_175,v'>PVA_175,ii_175,v</a>)</small></small></h2>

	arthakriyāsamarthaṃ yattadatra paramārthasat ।
	anyatsamvṛtisat proktante svasāmānyalakṣaṇe ॥ 3 ॥

<h2 id='175,iii'>175,iii <small><small></small></small></h2>

— ityantaraślokaḥ ।

<h2 id='175,iv'>175,iv <small><small></small></small></h2>

nanu na kiñcidarthaṃkriyāsamarthaṃ kathamarthakriyāsāmarthyaṃ paramārthasallakṣaṇaṃ । tathāhi ।

<h2 id='175,v'>175,v <small><small></small></small></h2>

	arthakriyāsamarthatvaṅkasya kena pratīyate ।
	nahi mānasya meyasya pratīteḥ sambhavastathā ॥ 50 ॥ (PVA)

<h2 id='175,vi'>175,vi <small><small>(<a href='docExplore?doc_id=PVA_175,vi_175,ix'>PVA_175,vi_175,ix</a>)</small></small></h2>

na nityasya nānityasya । na jñeyasya na jñānasyārthakriyākāritvampratīyate pratyakṣeṇānumānena vā । tathā hi ।

<h2 id='175,vii'>175,vii <small><small></small></small></h2>

	nityasyāsti na sāmarthyamvyatirekāprasiddhitaḥ ।
	nānityasyāsti sāmarthyamanvayasyāprasiddhitaḥ ॥ 51 ॥ (PVA)
	anvayavyatirekābhyāmvyāptaṃ sāmarthyamīkṣyate ।
	tayorubhayathāsiddhau kathaṃ sāmarthyamucyate ॥ 52 ॥ (PVA)

<h2 id='175,ix'>175,ix <small><small></small></small></h2>

na khalu nityasya sarvadeśavyāpinaḥ kvacitkārye vyāpāravirahiṇaḥ sāmarthyannāma । mā bhūdvyāpino avyāpino bhaviṣyati । mā bhūtsadāsthāyinaḥ kālāntarasthāyino bhaviṣyatīti cet । tadasat ।

<h2 id='175,x'>175,x <small><small>(<a href='docExplore?doc_id=PVA_175,x'>PVA_175,x</a>)</small></small></h2>

	deśāvyāptiḥ kutastasyāpratīternityatā kutaḥ ।
	yathā na vyāpitā tasya tathā nāstyasya nityatā ॥ 53 ॥ (PVA)
	anityasyāpi bhāvasya kṣaṇikatvātkriyā kutaḥ ।
	kṣaṇikasya hi bhāvasya bhāvamātre vyavasthitiḥ ॥ 54 ॥ (PVA)
	athānantaramasyānyaditi sāmarthamucyate ।
	tadanantaramanyasyāpyatastasyāpitatkriyā ॥ 55 ॥ (PVA)
	sarvabhāvakṣaṇānāṃ hi sarvāpekṣaiva pūrvatā ।
	tadabhāve 'pi tadbhāva iti cetkṣaṇike kathaṃ ॥ 56 ॥ (PVA)

<h2 id='175,xvi'>175,xvi <small><small>(<a href='docExplore?doc_id=PVA_175,xvi'>PVA_175,xvi</a>)</small></small></h2>

na khalu kṣaṇikasya kāryasya tadabhāve 'pi punarbhavanasambhavaḥ । tadaiva tasya bhāvāt । anyadā kadācidapyabhāvāt । atha santānaḥ kāryaṃ kāraṇañca tato'yamadoṣaḥ । na 〈।〉 santānasya <176> tadvyatirekiṇo bhāvāt । bhāve vā tasyaiva sa kāryakāraṇabhāvaḥ kṣaṇānāmasāmarthyādasattvaprasaṅgaḥ । tatsambandhinaḥ kāryakāraṇatve teṣāmapi sa kāryakāraṇabhāva iti cet । na । vyatirekiṇoḥ kāryakāraṇabhāvādaparasya sambandhasyābhāvāt । santānaḥ sarvakṣaṇānantarabhāvīti sarvasya santāno bhavet । tasya ca nityatākṣaṇikatvayoḥ prāgbhāvyeva doṣaḥ । āha ca ।

<h2 id='176,i'>176,i <small><small>(<a href='docExplore?doc_id=PVA_176,i'>PVA_176,i</a>)</small></small></h2>

	santānasya tato'nyattve sāmarthye ca sa eva san ।
	kṣaṇānāṃ syādasāmarthyādasattvaṅkalpanā vṛthā ॥ 57 ॥ (PVA)
	tatsambandhini sāmarthyātsāmarthyaṅkalpyate yadi ।
	mukhyasāmarthyavirahādbhūṣāyācitakena sā ॥ 58 ॥ (PVA)
	kāryakāraṇasambandhaḥ santānetarayorbhavet ।
	trailokyasya kṣaṇānāṃ hi syātsantānastathā sati ॥ 59 ॥ (PVA)
	santānasya ca sāmarthyāt sattvaṃ kāryakriyā tataḥ ।
	nityatvetarayordoṣaḥ pakṣayoḥ syātsa eva vaḥ ॥ 60 ॥ (PVA)
	santānāntarasañcāre bhavedevānavasthitiḥ ।
	santānasyāpi kāryatve kṣaṇikatve na kāryatā ॥ 61 ॥ (PVA)
	santānāntaramatrāpi yataḥ kāryatvakārakaṃ ।
	tato'navasthāvyāghroṇāghrātā〈sā〉kāryatā matiḥ ॥ 62 ॥ (PVA)

<h2 id='176,vii'>176,vii <small><small>(<a href='docExplore?doc_id=PVA_176,vii_176,viii^1'>PVA_176,vii_176,viii^1</a>)</small></small></h2>

api ca ।

<h2 id='176,viii'>176,viii <small><small>(<a href='docExplore?doc_id=PVA_176,viii^2'>PVA_176,viii^2</a>)  (<a href='docExplore?doc_id=PVA_176,viii^3'>PVA_176,viii^3</a>)  (<a href='docExplore?doc_id=PVA_176,viii^4'>PVA_176,viii^4</a>)</small></small></h2>

	jñānādanyena kāryeṇa sattā hetorbhavedyadi ।
	kāryasyāpi na sattā syādvinā kāryāntarodayaṃ ॥ 63 ॥ (PVA)
	tato'navasthiteḥ satvanna mūlasyāpi vidyate ।
	jñānakāryeṇa sarvasya tatsyātsattvamabādhitaṃ ॥ 64 ॥ (PVA)
	atrāpi jñānakāryeṇa jñeyayogasya vit kutaḥ ।
	jñānena jñeyayoḥ kāryakāraṇatvampratīyate ।
	puro vyavasthitatattvena dvayorapyavabhāsanāt ॥ 65 ॥ (PVA)
	jñānasya tu na kāryatvantenānyenāthavakṣyate ।
	na pratyakṣeṇa tenaiva tasya prāgapravṛttitaḥ ॥ 66 ॥ (PVA)
	pravṛttau tu na kāryatvaṃ punaḥ pūrvaṃ pravartate ।
	tathā'paryavasānatvaṃ kutaḥ syāt kāryatāgatiḥ ॥ 67 ॥ (PVA)
	samānakālayoreva yadi syātkāryahetutā ।
	aviśeṣād bhavedevaṃ yugapatstambhakumbhayoḥ ॥ 68 ॥ (PVA)
	dṛṣṭayoranyathābhāve prakṛte 'pi na sidhyati ।
	kevalasyāpi kumbhasya yadi dṛṣṭerna kāryatā ॥ 69 ॥ (PVA)
	jñānasyāpi na kintena vinā dṛṣṭeḥ pravartanaṃ ।
	anyadeva hi tajjñānamato na vyabhicāritā ॥ 70 ॥ (PVA)
	stambhoṃpi na kimanyo'sau pratyabhijñodayasya naḥ ।
	nityatā ca bhavedevampratyabhijñā na ca pramā ॥ 71 ॥ (PVA)
	nahi pūrvāparaṃ rūpameḥ kasyaiva pratīyate ।
	pūrvāparapratyayābhyāmpratyekamanavagrahāt ॥ 72 ॥ (PVA)
	smaraṇasya dvayorvṛttirna cāsyāsti pramāṇatā ।
	pūrvāparapratyayayoḥ parasparamamiśraṇaṃ ॥ 73 ॥ (PVA)
	smaraṇantata utpannamekatvasya na vedakam ।
	ātmā yadyapi nāmaikaḥ kathantenāpi vedanaṃ ॥ 74 ॥ (PVA)
	pratyakṣādipramāṇena so 'pyarthamavagacchati ।
	nahyātmāśritamityeva jñānammānatvamṛcchati ॥ 75 ॥ (PVA)
	vināpyātmāśritatvenāvisamvādātpramāṇatā ।
	dṛṣṭasya paścātprāptau hi pramāṇasya pramāṇatā ॥ 76 ॥ (PVA)
<177>
	vinātmānamidamvastu nānilatyenāvagamyate ।
	sadbhāve 'pyātmano nāsti prāmāṇyaṃ yasya kasyacit ॥ 77 ॥ (PVA)
	pratyakṣānumayoreva tatrāpyasti pramāṇatā ।
	na pūrvāpararūpatvamātmano'nyasya vekṣyate ॥ 78 ॥ (PVA)
	ātmanānyena vā tena na nityasyāsti sambhavaḥ ।
	tasmājjñānasya nārthasya kāryatvaṃ sampratīyate ॥ 79 ॥ (PVA)
	jñānamātmavidātmānamvetti tadvedyameva ca ।
	pūrvāparatvenādhyakṣaṃ varttate kāryakāraṇe ॥ 80 ॥ (PVA)
	athānumānataḥ kāryātpūrvaṅkāraṇavedane ।
	tasmājjñānamidañjātamiti jānāti kāryatāṃ ॥ 81 ॥ (PVA)
	tasyāpi nānumānasya pratyakṣeṇāpravedane ।
	vastunorvṛttirastīti pūrvamevopapāditaṃ ॥ 82 ॥ (PVA)
	pūrvādhyakṣāpramāṇatve nānumānambhavetpramā ।
	tatrāpyastyanumānamprāgiti syādanavasthitiḥ ॥ 83 ॥ (PVA)
	āstāntāvatkāryatādiprameyaṃ yasya syāttattasya nāsti pratītiḥ ।
	mūlābhāvāduttaranneti siddhandharmmaḥ siddho dharmmiṇoyaṃ na yuktaḥ ॥ 84 ॥ (PVA)

<h2 id='177,ix'>177,ix <small><small>(<a href='docExplore?doc_id=PVA_177,ix_177,x'>PVA_177,ix_177,x</a>)</small></small></h2>

sālambanatāyāṃ jñānasya vastuprasiddhiḥ yadā tu vastveva na siddhantadā kasya kāryakāraṇabhāvaḥ । sālambanatvasya kathamasiddhiriti cet । ucyate ॥

<h2 id='177,x'>177,x <small><small></small></small></h2>

	kāraṇamevālambanamiha jagati na dṛṣṭimātreṇa ।
	pratibhāsamātrakeṇa tu taimirikadhiyo 'pi tatprāptaṃ ॥ 85 ॥ (PVA)
	yasya yatkāraṇamvastu na tatkāraṇato vinā ।
	cakṣurādidhiyāmprāptā na vinālambanaṃ sthitiḥ ॥ 86 ॥ (PVA)

<h2 id='177,xii'>177,xii <small><small>(<a href='docExplore?doc_id=PVA_177,xii'>PVA_177,xii</a>)</small></small></h2>

vināpi vālambanena cakṣurādivedane nīśīthinīnāthadvayākāramupajāyamānamīkṣyate । tata ālambanakāraṇamantareṇāpyupajāyamānamvyabhicārato nālambanakāraṇakāryamvijñānamiti yuktaṃ । eṣa hi kāryakāraṇabhāvaḥ parasparaṃ bhede sati vyāpyavyāpakabhāvo yaḥ । kāraṇamantareṇa kāryasya bhāve na tattasya kāryannāpi kāraṇantato nirālambanatvātsakalavastvasiddhiḥ kuta eva kāryakāraṇabhāvaḥ ।

<h2 id='177,xiii'>177,xiii <small><small>(<a href='docExplore?doc_id=PVA_177,xiii_177,xvii'>PVA_177,xiii_177,xvii</a>)</small></small></h2>

athāpi syāt ।

<h2 id='177,xiv'>177,xiv <small><small></small></small></h2>

na kāraṇatvenālambanamapi tu grāhyatven, tadapyayuktaṃ । yataḥ ॥

<h2 id='177,xv'>177,xv <small><small></small></small></h2>

	na nīlādyatirekeṇa grāhyatvamaparaṅkvacit ।
	nīlāditā ca vibhrāntavijñāne 'pyavabhāsāt ॥ 87 ॥ (PVA)
	puraḥ sphuṭāvabhāsitvaṃ bhrāntervā na kimīkṣyate ।
	tasmānna kiñcidgrāhyatvaṃ yadbhrāntādatiricyate ॥ 88 ॥ (PVA)

<h2 id='177,xvii'>177,xvii <small><small></small></small></h2>

athāpi syād bhrāntameva sakalaṃ samvedanamiti । nāstyetat । yataḥ ॥

<h2 id='177,xviii'>177,xviii <small><small>(<a href='docExplore?doc_id=PVA_177,xviii_177,xx'>PVA_177,xviii_177,xx</a>)</small></small></h2>

	naivārthakāritā kācid bhrāntacittāvabhāsinaḥ ।
	tato'sadviṣayambhrāntamaparatra viparyayaḥ ॥ 89 ॥ (PVA)

<h2 id='177,xix'>177,xix <small><small></small></small></h2>

atrāpyucyate ।

<h2 id='177,xx'>177,xx <small><small></small></small></h2>

	arthakriyākimarthātmā tatsamvedyātparātmanā ।
	atha samvedanaṃ tadvā sarvamapyasatā yataḥ ॥ 90 ॥ (PVA)
	arthāntaraṃ tatkriyā cettadabhāvādasanna saḥ ।
	asattve hi na kāryasya kāraṇasyāpi nāstitā ॥ 91 ॥ (PVA)

<h2 id='177,xxii'>177,xxii <small><small>(<a href='docExplore?doc_id=PVA_177,xxii'>PVA_177,xxii</a>)</small></small></h2>

yadi kāryamarthakriyābhimatannāsti tadevāsatkāraṇamapyasīditi kutaḥ । nānyasyāsattve'nyadasadatiprasaṅgāt । yadi nāma kāryasyābhāve kāryakāraṇasāmarthyameva na bhavati । na tu svarūpamasat । atha jñānamarthakriyā । tatrāpi dvayī gatiḥ । tadvā jñānamaparamvā । tadeva <178> jñānaṃ punarutpadyamānamarthakriyā cet । bhrānte 'pi punaḥ punarutpadyata eva bhrāntavijñānanna hyekakṣaṇabhāvyeva bhrāntamvijñānaṃ । atha sparśādi vijñānaṃ । tadapyasat ।

<h2 id='178,i'>178,i <small><small>(<a href='docExplore?doc_id=PVA_178,i'>PVA_178,i</a>)</small></small></h2>

	yadi nāmāparotpattiḥ sa eva viṣayostu san ।
	aparasya tu sadbhāvaḥ kathamanyasya vedane ॥ 92 ॥ (PVA)
	svavedane 'pyanāśvāsaḥ kā vārtā paravedane ।
	tadvedane 'pyasatyatvaṅkathannāma na śaṅkyate ॥ 93 ॥ (PVA)
	cakṣussamvedanātsparśasamvitkena viśiṣyate ।
	tatrārthaparitoṣaścet paritoṣaḥ kuto nu saḥ ॥ 94 ॥ (PVA)

<h2 id='178,iv'>178,iv <small><small>(<a href='docExplore?doc_id=PVA_178,iv_178,v'>PVA_178,iv_178,v</a>)</small></small></h2>

yathā khalu cakṣurvijñāne nirālambanatā tathā sparśavijñānepi, dvayorapīndriyajñānatvāviśeṣāt । timirādyupaghātasambhāvanā dvayorapi samānobhayatra darśanāt । 〈a〉pitu jvaropadhātāduṣṇasamvedanātparitoṣāditā cet । himasamaye 'pi tu jvaropaghātāduṣṇasamvedanane 'pi kinna paritoṣaḥ । api ca ।

<h2 id='178,v'>178,v <small><small></small></small></h2>

	samvedanapramāṇañcetparitoṣaḥ kimarthakaḥ ।
	samvedanampramā nocetparitoṣaḥ kimarthakaḥ ॥ 95 ॥ (PVA)

<h2 id='178,vi'>178,vi <small><small>(<a href='docExplore?doc_id=PVA_178,vi_178,viii'>PVA_178,vi_178,viii</a>)</small></small></h2>

yadi samvedanampramāṇantata evārthasiddhiḥ kimaparamparitoṣaḥ kariṣyati ।

<h2 id='178,vii'>178,vii <small><small></small></small></h2>

	samvedanānna siddhaṃ yatparitoṣaśatairapi ।
	kathantatsādhyamanyo hi paritoṣo na sādhanaṃ ॥ 96 ॥ (PVA)

<h2 id='178,viii'>178,viii <small><small></small></small></h2>

samvedanādaparasya paritoṣasya ka upayogaḥ । atha sādhanañcetkathamanyenānyasya siddhiḥ । sambandhāccet । sambandhaḥ kena siddhaḥ । paritoṣataścet tatrāpi sambandhasiddhirapekṣaṇīyetyanavasthā । samvedanāccettata evārthasiddhiriti vṛthā paritoṣaḥ । tatra ca sa eva doṣaḥ । yadi samvedanādarthasiddhiḥ kinna pūrvasamvedanāt । anenārthādhimuktirapi pratyuktā । tathāhi ।

<h2 id='178,ix'>178,ix <small><small>(<a href='docExplore?doc_id=PVA_178,ix_178,xii'>PVA_178,ix_178,xii</a>)</small></small></h2>

	arthādhimuktiḥ samvitteranyā nārthasya sādhikā ।
	samvidevādhimuktiścetsamvitsarvārthasādhikā ॥ 97 ॥ (PVA)

<h2 id='178,xi'>178,xi <small><small></small></small></h2>

anenābhilāṣasmṛtīcchādveṣādayo 'pi vyākhyātāḥ । kiñca । samvedanādabhilāṣādayo na tebhyaḥ samvedanamiti yatkiñcidetat ।

<h2 id='178,xii'>178,xii <small><small></small></small></h2>

athāpi syāt । bhavatu sarvasamvedanānāṃ sālambanatā na kācinnaḥ kṣatiḥ । pramāṇāpramāṇavibhāgaḥ kathamiti cet ।

<h2 id='178,xiii'>178,xiii <small><small>(<a href='docExplore?doc_id=PVA_178,xiii_178,xvi'>PVA_178,xiii_178,xvi</a>)</small></small></h2>

	laukikālaukikatvena pramāṇetarasaṃsthitiḥ ।
	vibhāgaḥ sa kathaṃ jñāto bādhaketarasaṅgamāt ॥ 98 ॥ (PVA)
	bādhaketarayoḥ kena laukiketaratā sthitiḥ ।
	bādhaketarasadbhāvādanavasthā prasajyate ॥ 99 ॥ (PVA)

<h2 id='178,xv'>178,xv <small><small></small></small></h2>

asādhāraṇamalaukikamitaradanyathā cet yatkiñcidetat । tathāhi ।

<h2 id='178,xvi'>178,xvi <small><small></small></small></h2>

	tayossamvedanannāsti na pratyakṣānume yataḥ ।
	pratyakṣeṇa hi samvittiḥ samvedyenāparatra sā ॥ 100 ॥ (PVA)

<h2 id='178,xvii'>178,xvii <small><small>(<a href='docExplore?doc_id=PVA_178,xvii_178,xviii'>PVA_178,xvii_178,xviii</a>)</small></small></h2>

mamaitatpratibhāti parasya veti nātrāvatāraḥ pratyakṣasya । anumānātsamvedanamiti cet ।

<h2 id='178,xviii'>178,xviii <small><small></small></small></h2>

	sambandhagrahaṇābhāve'numānasyodayaḥ kutaḥ ।
	romāñcādikriyādṛṣṭeḥ svadṛṣṭestyanumā na hi ॥ 101 ॥ (PVA)
	dhūmakāryadṛśā nāgniḥ sa evātra prasidhyati ।
	sāmānyaviṣayaṃ yasmādanumānanna bhedavit ॥ 102 ॥ (PVA)
	tatra dhūmasya bhedāccedromāñce 'pi kimekatā ।
	ekatvābhiniveśo 'pi na jñānādaparaḥ savit ॥ 103 ॥ (PVA)

<179>

<h2 id='179,i'>179,i <small><small>(<a href='docExplore?doc_id=PVA_179,i'>PVA_179,i</a>)</small></small></h2>

yatra mayā cakṣurniveśitantatraivāneneti vyavahārādekateti cet । taimirikopalabdhakeśādāvapi samānametat । tatrāpi taimirikayorekārthābhiniveśaḥ samānaḥ । kiñca । yathā taimirikopalabdhe kenacitsaṃvedanaṃ । tathāparatrāpi sarveṇa samvedanañcet stambhādau nātra pramāṇaṃ । na ca taimirikena stambhasya vedanaṃ । upahatendriyatvādasamvedane 'pi na doṣa iti cet । nanūpahatendriyatvaṅkuto jñāyate । asatyārthasamvedanāditi cet । so'yamitaretarāśrayadoṣaḥ । satyupaghāte'sattyatvamasattyatve copaghātaḥ । tasmātpareṇa na kiñcidupalabhyate ।

<h2 id='179,ii'>179,ii <small><small>(<a href='docExplore?doc_id=PVA_179,ii_179,iii'>PVA_179,ii_179,iii</a>)</small></small></h2>

nanu nopalabhyata ityapi nāstyevāpratkṣeṇaivānyopalabhyarūpaviviktopalambhātmanā paropalabhyamānatāpratiṣedhaḥ । tathā viṣayatvāttasya parapratyakṣasya na pratiṣedhaḥ । kathantarhi tenopalabhyate paropalabhyarūpaṃ । athopalabhyate tadrapampareṇopalabhyamānatā nopalabhyata iti cet 〈।〉 kintadrūpādaparāparopalabhyamānatā । atha tadrūpameva । tadrūpatve kathamanupalambhaḥ । pararūpatve kathampareṇa tadupalabhyatetyupalabhyamānatā । pareṇopalabhyate na sa padārtha iti kathamasau pareṇopalabdhaḥ । yasya hyupalabhyamānatopalabhyate sa evānupalabdhaḥ । tathā ca sa padārthaḥ na kenacidupalabdhaḥ । svasvopalabhyamānatayā eva parasparavyāvṛttatāyāḥ svaparābhyāmupalambha iti na sādhāraṇatā nāmopalabhyasya kasyacit । na copalabhyamānatāvyatirekeṇa padārtha iti svasamvedanāgrahākāravatsamvedanamātrakaṃ । na bāhyapadārthonāma । yasya sāmarthyalakṣaṇaṃ sattvañicaṃtyate ।

<h2 id='179,iii'>179,iii <small><small></small></small></h2>

atha samvedanānāmeva parasparaṅkāryakāraṇabhāvātsāmarthyalakṣaṇamparamārthasattvampratipādyate । tadapyasat ।

<h2 id='179,iv'>179,iv <small><small>(<a href='docExplore?doc_id=PVA_179,iv'>PVA_179,iv</a>)</small></small></h2>

	svasambedanamātratve pratyakṣatvenumā kutaḥ ।
	kāryakāraṇabhāve 'pi jñānayorgṛhyate kathaṃ ॥ 104 ॥ (PVA)
	viddvayena na tenaiva svamātrasya pravedanāt ।
	yadā kāraṇavijñānantadā kāryāpravedanāt ॥ 105 ॥ (PVA)
	kāraṇatvaṅkathantasya gṛhyate kāryavedane ।
	kāryakāle 'pi tannāsti kāryatvaṅgṛhyatāṃ kathaṃ ॥ 106 ॥ (PVA)
	anumānātparijñānaṅkāraṇasya yadīṣyate ।
	tadā'numānānna jñātamidānīṃ jñāyate kathaṃ ॥ 107 ॥ (PVA)
	pūrvaṃ pratyakṣato jñātamidānīmanumānataḥ ।
	idānīnnāsti tajjñānamanumānena vitkathaṃ ॥ 108 ॥ (PVA)
	pūrvatve nānumānañcenna pratyakṣeṇa vedanād ।
	pūrvatvamadhikantasyānumānena cedasat ॥ 109 ॥ (PVA)
	pūrvatvannāma naivāsti pratyakṣeṇāsya bādhanāt ।
	tasmātpūrvasyarūpasya na samvittiḥ kathañcana ॥ 110 ॥ (PVA)
	smṛtimātraṃ hitannāsti na pramā tatsvavedanāt ।
	svasamvedanamātrañca pratyakṣantatsva vedanāt ॥ 111 ॥ (PVA)
	tatastasya na samvittiranyakāryatayā tayā ।
	tasmātsāmarthyasaṃsiddhiḥ jñāne jñeye na vidyate ॥ 112 ॥ (PVA)

<h2 id='179,xiii'>179,xiii <small><small>(<a href='docExplore?doc_id=PVA_179,xiii_180,iii'>PVA_179,xiii_180,iii</a>)</small></small></h2>

kiñca ।

<h2 id='179,xiv'>179,xiv <small><small></small></small></h2>

	kāryakāraṇabhāvoyaṃ sadasattve na vidyate ।
	nāsataḥ kāraṇaṅkiñcidaśvaśṛṅgasya vidyate ॥ 113 ॥ (PVA)
	atyantābhāvatastasya kāraṇanneti cinmatiḥ ।
	prāgabhāvi tu na kāryametadapyasaduttaram ॥ 114 ॥ (PVA)
	prāgabhāvaḥ kathaṃ sattve'satve 'pyasya kathammataḥ ।
	asataḥ kharaśṛṅgasya prāgabhāvo na vidyate ॥ 115 ॥ (PVA)
<180>
	darśane prāgabhāvaśceditaretarasaṃśrayaḥ ।
	na yāvatpragabhāvitvantāvadasya na bhāvitā ॥ 116 ॥ (PVA)

<h2 id='180,ii'>180,ii <small><small></small></small></h2>

yāvadasya prāgabhāvena sambandho nāsti na tāvadutpattiḥ । yāvacca notpattistāvatprāgabhāvasya tattvannāsti । kāraṇasya kāryaśūnyatā pragabhāva iti cettadapyasat ॥

<h2 id='180,iii'>180,iii <small><small></small></small></h2>

	śūnyatā sā kimanyasyākāraṇasya na vidyate ।
	tatastenāpi sambandhe tasya kāryambhavedasau ॥ 117 ॥ (PVA)

<h2 id='180,iv'>180,iv <small><small>(<a href='docExplore?doc_id=PVA_180,iv'>PVA_180,iv</a>)</small></small></h2>

prāgabhāvena sambandhe hi kāryatā । sa ca prāgabhāvaḥ kāryaśūnyampadārthāntaraṃ । tacca kāraṇābhimatādanyadapi pragabhāvasvabhāvambhavet । tena ca sambandhe tatkāryatāpi bhāvasya kāryabhūtasya syāt । tadanvayavyatirekābhāvānneti cet । uktamatrottaraṃ । na ca prāgabhāvo nāma pratyakṣādipramāṇagrāhyaḥ । svarūpamātrameva kāryakāraṇayorgṛhyate । kāraṇasvarūpameva prāgabhāva iti cet । kāryasyāpi svarūpantathā syāt । bhavatyeva tasyāpi kāryāntarāpekṣayā cet । kāraṇābhimatāpekṣayāpi kinna bhavati । tathā pratītyabhāvāditi cet । anapekṣitavastunaḥ pratītimātrātkaḥ sampratyayaḥ ।

<h2 id='180,v'>180,v <small><small>(<a href='docExplore?doc_id=PVA_180,v_180,vii'>PVA_180,v_180,vii</a>)</small></small></h2>

	tasmādvastusvarūpeṇa grṛhyate sā na sambhavā ।
	nīlādinā na kāryāditvasya tatra graho'paraḥ ॥ 118 ॥ (PVA)

<h2 id='180,vi'>180,vi <small><small></small></small></h2>

na khalu nīlādinā kāryatvena ca vastu grṛhyate kenacit । nīlādivyatirekiṇaḥ kāryatvasyāpratipatteḥ । pūrvāparabhāve ca pratyakṣasyāpravṛtteḥ kutaḥ prāgabhāvādigrahaṇaṃ ।

<h2 id='180,vii'>180,vii <small><small></small></small></h2>

athāpi syāt । sata eva kāryatvaṃ kāraṇānāṃ hi sati kārye vyāpārasya sambhavāt । asati tu nirviṣayaḥ kathamvyāpāraḥ । atrocyate ॥

<h2 id='180,viii'>180,viii <small><small>(<a href='docExplore?doc_id=PVA_180,viii'>PVA_180,viii</a>)</small></small></h2>

	dṛṣṭvā śrutvā'tha vijñāya hetuḥ kāryaṅkaroti kiṃ ।
	jaḍatvāt kāraṇādhīnaḥ svabhāvaḥ sa tathā mataḥ ॥ 119 ॥ (PVA)
	īśvarasya ca hetutve sa hetūnānniyojakaḥ ।
	na cāsato na vijñānaṃ sa hyadhyakṣadhiyo yataḥ ॥ 120 ॥ (PVA)
	tatra satkāryavādaḥ kiṅkimvā kāraṇamīśvaraḥ ।
	kiṃ sāṃkhyamatamavalamvya sarvaṃ sarvatra vidyate ॥ 121 ॥ (PVA)
iti

<h2 id='180,xiii'>180,xiii <small><small>(<a href='docExplore?doc_id=PVA_180,xiii_180,xv'>PVA_180,xiii_180,xv</a>)</small></small></h2>

sadeva dṛśyate na kāryakāraṇabhāvo nāma । kimvā'sadevopalabhya kāraṇena jagatāmīśvareṇa kāraṇānāmpratiniyamena niyogaḥ । satsakalañcet sarvadopalabhyata ityākulā jagataḥ sthitiḥ syāt upalambhakānāmpratiniyamānnaivamityapi yatkiñcit । upalambhakānāmapi sarvatra sarvadā bhāva iti kaḥ pratiniyamo nāma । kiñca ।

<h2 id='180,xiv'>180,xiv <small><small></small></small></h2>

	kāraṇādasataḥ kāryaṃ kāryaṃkimvāsato bhavet ।
	asataḥ kāraṇātkāryamiti sādhvī vyavasthitiḥ ॥ 122 ॥ (PVA)

<h2 id='180,xv'>180,xv <small><small></small></small></h2>

kohi pradhvaṃsābhāvātyantābhāvayorviśeṣaḥ । āsīttena heturiti cet । yadāsīttadāna heturanyadā heturiti subhāṣitaṃ । yata evamapi syāt ।

<h2 id='180,xvi'>180,xvi <small><small>(<a href='docExplore?doc_id=PVA_180,xvi'>PVA_180,xvi</a>)</small></small></h2>

	asato hetutāṃ prāptau ye santastena hetavaḥ ।
	nahi vyāpārasadbhāvasteṣāmeṣāñca dṛśyate ॥ 123 ॥ (PVA)
	vyāpāreṇa ca hetutve sa vyāpāraḥ kuto bhavet ।
	vyāpāravatpadārthāccet vyāpārastatra kimparaḥ ॥ 124 ॥ (PVA)
<181>
	vyāpāro yadi tatrāpi so'rtho vyavahito bhavet ।
	vyāpārādeva kāryañcenmṛte kāryodayo bhavet ॥ 125 ॥ (PVA)
	tathā ca ciranaṣṭe 'pi tasmiṅkāryodayo na kim ।
	dīrghā vyāpāramāleyametāvatkasya jīvitam ॥ 126 ॥ (PVA)
	atha svarūpavyāpārastadā kāryambhaviṣyati ।
	vyāpārakāle kāryañceta samakālamprasajyate ॥ 127 ॥ (PVA)
	bhāvakāle na kāryasya kāraṇasyāstitā yadi ।
	cirānantaranaṣṭasya ko viśeṣastathā sati ॥ 128 ॥ (PVA)
	upattikāle sattā cettadanantarabhāvinaḥ ।
	utpattiḥ kāryato nānyā tato'sya samakālatā ॥ 129 ॥ (PVA)
	syādvādadūṣaṇātpaścād dvayapakṣanirākriyā ।
	idānīmbahuvaktavyamiti tasmādviramyate ॥ 130 ॥ (PVA)

<h2 id='181,ix'>181,ix <small><small>(<a href='docExplore?doc_id=PVA_181,ix_181,xi'>PVA_181,ix_181,xi</a>)</small></small></h2>

athāpi syāt । jñānasyārthaḥ kāraṇamiti prāganumānena pratīyate । tadapyasat ।

<h2 id='181,x'>181,x <small><small></small></small></h2>

	anumānātpratītasya prāgadhyakṣāvabhāsinaḥ ।
	kathantatkāryatāvittiraparasparamiśraṇe ॥ 131 ॥ (PVA)

<h2 id='181,xi'>181,xi <small><small></small></small></h2>

yadyapi nāmānumānena pratītasya prāgabhāvitā gatiḥ । pratyakṣasya samvedanasya tatkāraṇamiti kena pratīyate । nahyanumānamidantatpratyakṣadṛṣṭaṃ vastu pratyakṣasya kāraṇamiti pratītimat । na khalu samvedyamāne evānumānampravartate । parokṣaviṣayatvādasya । nāpi pratyakṣamanumeye pravartate'parokṣaviṣayatvāt । na ca pratīyamānameva parokṣaṃ । pratīyamānameva parokṣatayā parokṣamiti cet । naitadasti । yataḥ ।

<h2 id='181,xii'>181,xii <small><small>(<a href='docExplore?doc_id=PVA_181,xii_181,xiv'>PVA_181,xii_181,xiv</a>)</small></small></h2>

	svarūpeṇa pratītiścedanyā kā sau parokṣatā ।
	aspaṣṭākārabhāsaścetpratyakṣaḥ sa na kimmataḥ ॥ 132 ॥ (PVA)
	dvayarūpasya vittau hi dvayampratyakṣamiṣyate ।
	yathā'rvāk pararūpeṇastambhādervedanaṅkramāt ॥ 133 ॥ (PVA)

<h2 id='181,xiv'>181,xiv <small><small></small></small></h2>

yadi sa padārthaḥ spaṣṭāspaṣṭadvayarūpaḥ । tadā tasya pratyakṣānumānābhyāmvedane 'pi pratyakṣarūpataiva bhavetstambhāderarvākparabhāgagrahaṇavat । atha spaṣṭāspaṣṭate upādhivaśānnīlataiva padārthasvarūpaṃ ।

<h2 id='181,xv'>181,xv <small><small>(<a href='docExplore?doc_id=PVA_181,xv_181,xix'>PVA_181,xv_181,xix</a>)</small></small></h2>

	upādhibhedādanyena rūpeṇa yadi vedanaṃ ।
	sarvadā'dhyakṣatā na syātsvarūpasyāpravedanāt ॥ 134 ॥ (PVA)
	atha nīlādisamvittiriti pratyakṣatocyate ।
	pratyakṣamanumāpi syātsvasya rūpasya vittitaḥ ॥ 135 ॥ (PVA)
	indriyeṇa viyogāccedadhyakṣannānumā matā ।
	indriyeṇāpi saṃyogo'numayā kinna mīyate ॥ 136 ॥ (PVA)

<h2 id='181,xix'>181,xix <small><small></small></small></h2>

indriyaviyoga eva hi na sidhyati । tasyānumānena svarūpasya vedanāt । arthābhāvānnendriyasaṃyogaḥ । kathampratīyamānamapyastu svarūpagrāhiṇānumānenāsat । asaccetkathamvastu svarūpagrahaṇamanumānāt । atha nānumīyata evendriyasambandhaḥ ।

<h2 id='181,xx'>181,xx <small><small>(<a href='docExplore?doc_id=PVA_181,xx_181,xxii'>PVA_181,xx_181,xxii</a>)</small></small></h2>

	vyarthataivānumānasya na cānena pravartanaṃ ।
	na draṣṭavyaṃ na ca spṛśyamvṛthā tatra pravartanaṃ ॥ 137 ॥ (PVA)

<h2 id='181,xxi'>181,xxi <small><small></small></small></h2>

upayogārthī hi padārthe'numite pravartate । pravartakañca pramāṇamato'pravartakatāyāmapramāṇameva syāt । atha paścādbhāvino'numānamindriyasambandhasya tena tadānīmindriyasambandhābhāvādapratyakṣatā । tadasat ।

<h2 id='181,xxii'>181,xxii <small><small></small></small></h2>

	bhāvisambandhamāne hi pūrvaṃ rūpāpratītitaḥ ।
	kāraṇatvanna gamyetānumānamvyarthakambhavet ॥ 138 ॥ (PVA)
	tadaiva mīyamānasya svarūpeṇa na bhāvitā ।
	tadaiva mīyamānatvamvartamānatvamucyate ॥ 139 ॥ (PVA)

<182>

<h2 id='182,i'>182,i <small><small>(<a href='docExplore?doc_id=PVA_182,i'>PVA_182,i</a>)</small></small></h2>

na khalu vartamānatvamanyadeva tadā svarūpeṇa pratibhāsāt । svarūpapratibhāsamānataiva vartamānatā । atītādirūpatayā pratibhāsamānatvādavarttamānateti cet । nanvatītarūpatā'numānena kathampratīyate pratyakṣapratipanne'numānapravatteḥ । pratyakṣañca nātītarūpatāyāmpravṛttaṃ । na yadāsau pratyakṣeṇa dṛśyate tadā'tītarūpatā pratīyate । idānīmatītarūpateti cet । anyadeva tarhi jātaṃ । tatra ca na pratyakṣamiti kathamanumānaṃ । yadapi paścātpratyakṣambhaviṣyati tasyāpi na bhāvirūpatā pratyakṣe tenānumānāvatārastatreti samānaṃ ।

<h2 id='182,ii'>182,ii <small><small>(<a href='docExplore?doc_id=PVA_182,ii_182,iv'>PVA_182,ii_182,iv</a>)</small></small></h2>

nanvetadubhayorapi samānaṃ । parasyāpi na pratyakṣatastathā pratītiriti kathantadullekhataḥ prakhyā । na, tasya vāsanābalāyātastathā pratyayastataśca ।

<h2 id='182,iii'>182,iii <small><small></small></small></h2>

	arthāśrayeṇodbhavatastadrūpamanukurvataḥ ।
	tasya kenacidaṃśena parato 'pi bhidābhaved ॥ 140 ॥ (PVA)

<h2 id='182,iv'>182,iv <small><small></small></small></h2>

iti vakṣyate । na pāramparyeṇa tat jñānamarthādutpannaṃ vāsanāsamāgamato'nyathā kāraṇamapi yathā bhavati dvicandrādidaśanaṃ timirādeḥ । tenātītakālarūpādāgataṃ jñānamatītādhyavasāyantato'tītakālatayā grahaṇādatītameva <?> tannatvasti । nahi tasyedānīntanatve pramāṇaṃ ।

<h2 id='182,v'>182,v <small><small>(<a href='docExplore?doc_id=PVA_182,v_182,vi'>PVA_182,v_182,vi</a>)</small></small></h2>

kathantarhi tasya prāptiḥ । astitvādeva । kathamastitvaṃ 〈।〉 tena dṛśyamānena liṅgena vyavasthāpanāt । taddvāreṇa jñānamapi tatra pravartakamiti samāpto vyavahāraḥ ।

<h2 id='182,vi'>182,vi <small><small></small></small></h2>

nanu jñānamarthamapratiyatkathampravartakaṃ । avyabhicārādeva । nanu kevalo 'pi dhamo vyavasthāpakaḥ syāt yathā vyavasthāpako dṛṣṭastathā vyavasthāpayati nānyatheti kasyopālambhaḥ । kiñca ।

<h2 id='182,vii'>182,vii <small><small>(<a href='docExplore?doc_id=PVA_182,vii_182,xi'>PVA_182,vii_182,xi</a>)</small></small></h2>

	jñānantadrūpatāsaṅgātpravartayati nāparaṃ ।
	tatrārthādhyavasāyañca niyato vāsanābalāt ॥ 141 ॥ (PVA)

<h2 id='182,viii'>182,viii <small><small></small></small></h2>

tasmātpūrvarūpatayā pratīyamānamidānīmasti taditi na jñānena pratīyate । idānīntadrupamasti tanna dṛśyata evāto'dṛśyamānameva parokṣaṃ । apratītireva parokṣatāpratītiḥ parokṣame taditi ।

<h2 id='182,ix'>182,ix <small><small></small></small></h2>

	parokṣatā cedarthasya svabhāvo'dhyakṣa eva saḥ ।
	nānumāvambhavedatra na ca sandehasaṅgatiḥ ॥ 142 ॥ (PVA)
	vinaṣṭe na bhavedeva tasmājjñānantathāvidhaṃ ।
	jñānārthayorna caikatvaṃ tasmātso'rtho na vedyate ॥ 143 ॥ (PVA)

<h2 id='182,xi'>182,xi <small><small></small></small></h2>

tasmādyanumānamarthagrahaṇarūparūpañcakṣurādisambandho 'pyanumīyamānostyevetyadhyakṣataivārthasyānumeyasyeti prāptaṃ ।

<2. sāmānyanirāsaḥ>

<h1 id='2.1.2.0'>2.1.2.0</h1>

<h2 id='182,xii'>182,xii <small><small>(<a href='docExplore?doc_id=PVA_182,xii_183,ii'>PVA_182,xii_183,ii</a>)</small></small></h2>

na caivam, yato na parokṣavastuviṣayaṃ jñānamarthagrahaṇarūpamato nānumānena pratītasya kāraṇabhāvaḥ । tasmānna kāryakāraṇabhāvaḥ । ata evāha ।

<h2 id='182,xiii'>182,xiii <small><small></small></small></h2>

aśaktaṃ savamiti cet;

<h2 id='182,xiv'>182,xiv <small><small></small></small></h2>

atrāha ।

<h2 id='182,xv'>182,xv <small><small></small></small></h2>

bījāderaṅkurādiṣu ।

<h2 id='182,xvi'>182,xvi <small><small></small></small></h2>

dṛṣṭā śaktiḥ;

<h2 id='182,xvii'>182,xvii <small><small></small></small></h2>

iti ।

<183>

<h2 id='183,i'>183,i <small><small></small></small></h2>

tathā hi ।

<h2 id='183,ii'>183,ii <small><small></small></small></h2>

	paśyāmi bījādutpattimaṅkurasyeti laukikī ।
	pratītiravibhāgena tatra evāstu darśanaṃ ॥ 144 ॥ (PVA)

<h2 id='183,iii'>183,iii <small><small>(<a href='docExplore?doc_id=PVA_183,iii_183,v'>PVA_183,iii_183,v</a>)</small></small></h2>

yatra hi paśyāmyetaditi pratītistadeva pratītaṃ । asti ca kāryakāraṇabhāve dṛṣṭo yammametyadhimuktirato'bādhitādhimuktisambhavānnānyathābhāvaḥ śaṅkanīyaḥ । tathāhi ।

<h2 id='183,iv'>183,iv <small><small></small></small></h2>

	smarāmyetadahamvastu nādhimukteḥ parāgatiḥ ।
	vastunā nahi sambandhaḥ smaraṇasya pratīyate ॥ 145 ॥ (PVA)

<h2 id='183,v'>183,v <small><small></small></small></h2>

na tāvatpratyakṣeṇa smaraṇasyāpratyakṣatvāt । svasamvedanantu svarūpameva smaraṇasya sākṣātkaroti na vastusambandhaṃ । nāpi pūrvakaṃ pratyakṣaṃ smaraṇe pravartate kutaḥ sambandhavedanaṃ । asti cānanyathābhāvī smarāmyetaditi pratyayaḥ । tasmādadhimuktireva sarvatra sādhikā sarvavyavasthānāṃ । atrocyate ।

<h2 id='183,vi'>183,vi <small><small>(<a href='docExplore?doc_id=PVA_183,vi_183,viii'>PVA_183,vi_183,viii</a>)</small></small></h2>

	matā sā cetsamvṛtyā'stu yathā tathā ॥ 4 ॥

<h2 id='183,vii'>183,vii <small><small></small></small></h2>

abhiprāyaḥ । pramāṇavastutattvavyavasthitimantareṇa yadadhimuktimātramanādivyavahārabhāvanātastatsamvṛtimātrameva । api ca । na pratītyarthohi samvṛtyarthaḥ । yathaiva hi kvaciddevadattādāvadṛṣṭe 'pi dṛṣṭābhimānaḥ । sa parāmarśānnivartate । tathācāsau na paramārthataḥ । tathā sakalo 'pi lokavyavahāra evameveti । samvṛtimātrakaṃ sakalaṃ । pramāṇamantareṇa hi pratītyabhimānamātraṃ samvṛtiḥ । tathāhi ।

<h2 id='183,viii'>183,viii <small><small></small></small></h2>

	anvayavyatirekābhyāṅkāryaṃkāraṇatāṃ gatiḥ ।
	pramāṇañca na tatrāsti prapyakṣamanumā tathā ॥ 146 ॥ (PVA)
	pratyakṣānupalambhābhyāmanvayavyatirekayoḥ ।
	gatiryadyanumānātsyāditaretarasaṃśrayaḥ ॥ 147 ॥ (PVA)

<h2 id='183,x'>183,x <small><small>(<a href='docExplore?doc_id=PVA_183,x'>PVA_183,x</a>)</small></small></h2>

anvayavyatirekayoḥ pratyakṣeṇa kevalenāgrahaṇāt । pratyakṣānupalambhasādhanaḥ kāryakāraṇabhāva ucyate । tadetadasaṅgataṃ । itaretarāśrayadoṣa prasaṅgāt । pratyakṣeṇānvayo na gṛhyate । etatsadbhāve bhavatyetaditi naivamprakāravyāpāraḥ pratyakṣaṃ । dvayagrahaṇamātravyāpārāt । etadanantarametad dṛṣṭamatastu bhavatīti naitadasti । yato'ta eva bhavatyato bhavatyevāto 'pi bhavatītīyadevātra vikalpya trayamaparasyārthaṃsyāsambhavāt । yadyata eva bhavati anyato na bhavatīti sāmarthyadayamarthaḥ syāt । tatrāpi vikalpadvayamidānīmanyadā veti । yadīdānīmata eveti matiḥ । anyadā tarhi bhavatyanyata iti syāt । idānīmapi deśāntareṇa bhavatyanyata iti kutaḥ । na caivaṅkāryakāraṇabhāvo niyamābhāvāt । nāpyato bhavatyevetyavadhāraṇaṃ । kālāntare kadācinna bhavatyevetyatonānvayavyatirekagatiradhyakṣāt । ato 'pi bhavatyanyato 'pītyatrapakṣe svayameva vyabhicārābhyupagamānna kāryakāraṇabhāva iti pratipāditaṃ, ato nāyamapi pakṣaḥ ।

<h2 id='183,xi'>183,xi <small><small>(<a href='docExplore?doc_id=PVA_183,xi_183,xiv'>PVA_183,xi_183,xiv</a>)</small></small></h2>

athaitadabhāve na bhavatītyanupalambhataḥ pratīyate । tathā sati punaritaretarāśrayadoṣaḥ । tathā hi ।

<h2 id='183,xii'>183,xii <small><small></small></small></h2>

	pratyakṣādayaḥ paraḥ kimvā'nupalambhaḥ parastathāḥ ।
	pratyakṣādaparatvehi nāmamātramasādhanam ॥ 148 ॥ (PVA)
	avatāro bhavennevānumānatvaprakalpane ।
	anvayavyatirekābhyāmpratibandhe'numā yataḥ ॥ 149 ॥ (PVA)

<h2 id='183,xiv'>183,xiv <small><small></small></small></h2>

yadi pratyakṣamevānupalambhaḥ sa eva pratyakṣe udito doṣaḥ । athānumānaṃ । tadanvaya <184> vyatirekapravarttitapratibandha itītyanumānābhāve nānvayavyatirekagrahaṇaṃ । tadabhāve ca nānumānāvatāraḥ । anavasthā cānumānānāmbhavet ।

<h2 id='184,i'>184,i <small><small>(<a href='docExplore?doc_id=PVA_184,i'>PVA_184,i</a>)</small></small></h2>

athābhāvena pramāṇena tadabhāve bhāvaparigrahaḥ । tadapyayuktaṃ । sannihitasyaiva deśakālayostato 'pyabhāvapratīteḥ । aparaḥ prāha । tarkapramāṇagamyaḥ kāryakāraṇabhāvaḥ । adṛṣṭasambandhātparokṣapratītistarka iti lakṣaṇaṃ । tathāhi tadbhāvabhāva upalabhyate na kāryakāraṇabhāvo niyamalakṣaṇo'gnidhūmayoḥ । na ca tena sambandhastadbhāvabhāvena kāryakāraṇabhāvasyopalabhyate । pratiyanti ca laukikāḥ yasmādato bhavati tasmādetatkāryametat । tasmādetatkāryapratītistarkataḥ । athavā'rthāpattyā tatkāryapratītiḥ । yadyetatkāryanna syādato bhavanamevāsya na ghaṭate ityadṛṣṭā rthaṃparikalpanādarthāpattiḥ । tadayuktaṃ ।

<h2 id='184,ii'>184,ii <small><small>(<a href='docExplore?doc_id=PVA_184,ii_184,iv'>PVA_184,ii_184,iv</a>)</small></small></h2>

	kāryakāraṇabhāvasya pratītirdṛśyate yadi ।
	arthāpattestarkkato vā pratītiriti dṛśyatāṃ ॥ 150 ॥ (PVA)
	tato bhāvātparā naiva kāryakāraṇatekṣyate ।
	doṣaḥ prāguditastatra niyamasyāparigrahāt ॥ 151 ॥ (PVA)

<h2 id='184,iv'>184,iv <small><small></small></small></h2>

yadi hi kāryyakāraṇabhāvaḥ pratītiviṣayamavatarettasya pratītistarkato'nyato vā syāt । na cāyantato bhāvādapareṇa rūpeṇa nirūpyate prayatnavatāpi । na ca niyamena tato bhāva iti kutaścitpratītiḥ । tāvatkālasyaiva tadbhāvasya grahaṇāt । na cāsau kāryakāraṇabhāvaḥ ।

<h2 id='184,v'>184,v <small><small>(<a href='docExplore?doc_id=PVA_184,v_184,vi'>PVA_184,v_184,vi</a>)</small></small></h2>

atha tarkādarthāpattervā pratīyate niyamaḥ । yata idānīmetadanantaramupalabhyate । tato'nyadāpyata evaitadityanyathaiva tadeva na bhavet । tadapyayuktaṃ ।

<h2 id='184,vi'>184,vi <small><small></small></small></h2>

yadi nāmedānīmata upalabhyate । anyadapīti kutaḥ । pratītirevameveti cet । ghaṭo 'pi tarhi paṭānantaramupalabhyate 〈।〉 tatrāpyevambhavet । dṛśyate'tra vyabhicāra iti cet । anenaiva tarhi tatrāpyanāśvāsaḥ । anāśvāsapratīternāstyeveti cet । adīrghadarśināmbhūyo darśanādetat । lokavyavahāra evameveti cet ।

<h2 id='184,vii'>184,vii <small><small>(<a href='docExplore?doc_id=PVA_184,vii_184,xii'>PVA_184,vii_184,xii</a>)</small></small></h2>

	tadeva punarāyātaṃ samvṛtyā śaktatā gatiḥ ।
	anirūpitatattvā hi pratītissamvṛtirmatā ॥ 152 ॥ (PVA)

<h2 id='184,viii'>184,viii <small><small></small></small></h2>

atha kālāntare tadevedantatkāryamiti pratyabhijñānāt pūrvameva kāryatāpratītiḥ । anyathā pratyabhijñaiva na syāt ।

<h2 id='184,ix'>184,ix <small><small></small></small></h2>

tadayuktaṃ ।

<h2 id='184,x'>184,x <small><small></small></small></h2>

	pratyabhijñā kvaṃ dṛṣṭeyampūrvadarśanasaṅgatā ।
	arthāpattestarkato vetyetat prāgeva dūṣitaṃ ॥ 153 ॥ (PVA)

<h2 id='184,xi'>184,xi <small><small></small></small></h2>

atha smaraṇataḥ । tathāhi ।

<h2 id='184,xii'>184,xii <small><small></small></small></h2>

	smarāmi dṛṣṭamevaitanmayetyevampratītitaḥ ।
	smaraṇasyāpi sambandho'nubhavena mato nahi ॥ 154 ॥ (PVA)

<h2 id='184,xiii'>184,xiii <small><small>(<a href='docExplore?doc_id=PVA_184,xiii_185,i'>PVA_184,xiii_185,i</a>)</small></small></h2>

na ca smaraṇampramāṇaṃ । smaraṇena ca siddhaṃ samvṛtisiddhameva । etadāśaṅkyāha । "matā sā cet samvṛtyā'stu yathā tatheti" । evamevalokavyavahāro'nānkulo lokavyavahāre paramārtha upayujyate lokavyavahārapralopaprasaṅgāt adhimuktivibhāgamātreṇa siddhiḥ । svapnniyatavyavahāravat । anādivāsanāniyama evāvaśiṣyate lokavyavahārahetuyoniranyathā sālambananirālambanañcānādivibhāga eva na sidhyet । yaḥ punarāha atha keyaṃ samvṛtiḥ । kiñca samvṛtisatyaṃ ।

<185>

<h2 id='185,i'>185,i <small><small></small></small></h2>

	satyañcet samvṛtiḥ keyaṃ mithyā cet satyatā kutaḥ ।
	satyatvannahi sāmānyammṛṣārthaparamārthayoḥ ॥ 155 ॥ (PVA)

<h2 id='185,ii'>185,ii <small><small>(<a href='docExplore?doc_id=PVA_185,ii'>PVA_185,ii</a>)</small></small></h2>

satyañca samvṛtiriti vyāhataṃ । atrocyate । samvṛtirnāma vikalpavijñānamadhimukti māha 〈।〉 anādivāsanātaḥ । tato'yamarthaḥ । anādivāsanābalāyātaḥ pratibhāsa eva kevalaḥ । nīlādayohi svapnapratibhāsavadasattyā na ca tadvayatirekeṇa vijñānantato na tattvaṃ । na ca lokavyavahāroccheda ityupayogataḥ satyaṃ । evañca samvṛttisattyamiti na virodhaḥ । tataḥ paramārthena sarvātmavivekaḥ । nahi bāhyena padārthena sahānvayavyatirekāvanugamyete । vāsanāyāstu kāraṇatvaṃ svapnapratibhāse pratīyate । tajjātīyatvena paratrāpi tatsyāt । athavā । utpādādisvabhāva eva samvṛttiḥ pramāṇenāparicchedāt । tadā samvṛtyotpāda iti pramāṇenāparicchidyamānatayaivotpādāpiḥ ।

<h2 id='185,iii'>185,iii <small><small>(<a href='docExplore?doc_id=PVA_185,iii_185,iv'>PVA_185,iii_185,iv</a>)</small></small></h2>

atha samvṛttirityasāmarthyaṃ sarvātmavivekatvāduttpāda iti sāmarthyaṃ । tadetadvirūddham ।

<h2 id='185,iv'>185,iv <small><small></small></small></h2>

tadapyasat । samvṛtiriti paramārthenāsāmarthyantena cotpādo nāstyevotpāda iti sāmarthyaṃpratītimātreṇa pramāṇarahitatvāt tena cotpādo'styeva । na cotpādena utpāda iti doṣaḥ । yena rūpeṇotpādastenaiva sāmarthyaṃ । kena rūpeṇotpādaḥ 〈।〉 samvṛtyā na paramārthata ityarthaḥ । tathā ca samvṛttiriti na nāmakaraṇamātraṃ । pramāṇāpratipannatvasya tathābhidhānāt ।

<h2 id='185,v'>185,v <small><small>(<a href='docExplore?doc_id=PVA_185,v_185,vi'>PVA_185,v_185,vi</a>)</small></small></h2>

yadapi samānakālatā kāryakāraṇayorityatra dūṣaṇaṃ । kāraṇāt kāryasya dvitīye kṣaṇe utpattiriti ।

<h2 id='185,vi'>185,vi <small><small></small></small></h2>

tadapyasat । attatvasya cirātītādaviśeṣāt । cirātītasyotpattikāle'sattvāt । anantarātītasya viparyayāditi cet । koyamutpattikālaḥ । yadi bhavanakālastadā bhavanambhaviturabhinnamiti saiva kāryeṇa samānakālatā kāraṇasya ।

<h2 id='185,vii'>185,vii <small><small>(<a href='docExplore?doc_id=PVA_185,vii'>PVA_185,vii</a>)</small></small></h2>

atha bhāvanākāle vidyate । seyambhāvanā bhāvayiturvyāpārastataśca bhāvanākāla iti kāraṇakāle satteti syāt tadā । tataśca vyavahitasyāpi syāt kāraṇatvaṃ । svakāle tasyāpi bhāvāt । sarveṣāñca bhāvakṣaṇānāntadā bhāvāditi kāraṇatāprasaṅge'tiprasaṅgaḥ । bhinnasantānatvānneti cet । soyamitaretarāśrayadoṣaḥ । satyakāraṇatve bhinnasantānatvaṃ sati bhinnasantānatve'kāraṇatvamiti । kāraṇañca bhinnasantānañceti virodhaḥ ।

<h2 id='185,viii'>185,viii <small><small>(<a href='docExplore?doc_id=PVA_185,viii'>PVA_185,viii</a>)</small></small></h2>

yadapyuktam । avicārapratītyartha iti । vicārapramāṇamucyate । na vikalpakamvijñānaṃ । tato'pramāṇapratītyartha ityarthaḥ । māyārtho 'pyathayameva lokapratītyartha iti । avicāritaramaṇīyā lokapratītistato na doṣaḥ । śāstrakārapratītistu na vyāvahārikīti na sā gṛhyate । tathā coktam । "tatra katamat samvṛttisattyaṃ । yāvān lokavyavahāraḥ" । pramāṇāpramāṇavibhāge 'pi samvṛtyeva । tathāhi ।

<h2 id='185,ix'>185,ix <small><small>(<a href='docExplore?doc_id=PVA_185,ix_185,x'>PVA_185,ix_185,x</a>)</small></small></h2>

pramāṇamavisamvādi (2.1)

<h2 id='185,x'>185,x <small><small></small></small></h2>

avisamvādaślopadarśite'rthe prāptiḥ । prāptirapi samvedyamānataiva । yadyarthaḥ samviditaḥ sa eva paścāditi mikarthamprāptyarthī bhavati । tataḥ sarvā buddhiḥ pramāṇaṃ syāt । atha <186> paścādanyagatiḥ pradarśito'sau na tena tatprāptyā bhavatu pramāṇam । evaṃ sarvasya bhavet pramāṇatvaṃ ।

<h2 id='186,i'>186,i <small><small>(<a href='docExplore?doc_id=PVA_186,i_186,iii'>PVA_186,i_186,iii</a>)</small></small></h2>

athopadarśite 'pi kiñcadanupadarśitamasti 〈।〉 tatastatprāptyā pramāṇatva ।

<h2 id='186,ii'>186,ii <small><small></small></small></h2>

tadapyasad 〈।〉 anupadarśite pramāṇābhāvād । iti yatkiñcidetat ।

<h2 id='186,iii'>186,iii <small><small></small></small></h2>

tasmānna paramārthataḥ kiñcidastītyastu yathā tathā samvṛtyā etāvatā'pi pramāṇāpramāṇavyavasthitirna kācinna: kṣati 〈।〉 abhipreta eva bhavatpakṣo'smākamiti na vastutattvamatikramya varttituṃ śakyaṃ ।

<h1 id='2.1.2.1'>2.1.2.1</h1>

<(1) sāmānyacintā>

<h2 id='186,iv'>186,iv <small><small>(<a href='docExplore?doc_id=PVA_186,iv_186,vii'>PVA_186,iv_186,vii</a>)</small></small></h2>

nanvasamvṛtyā yadyarthakriyāsāmānye 'pi sambhavatyato'tivyāptilakṣaṇaṃ doṣa iti । āha ।

<h2 id='186,v'>186,v <small><small></small></small></h2>

	sāsti sarvatra ced buddhernānvayavyatirekayoḥ ।
	sāmānyalakṣaṇe'dṛṣṭaścakṣūrūpādibuddhivat ॥ 5 ॥

<h2 id='186,vi'>186,vi <small><small></small></small></h2>

yathā cakṣūrūpādibuddhīnāmanvayavyatirekānuvidhānamālambanādhipatipratyayaviṣayaṃ । na tathā sāmānyavuddhīnāṃ । pūrvadarśanābhogamātrataḥ sāmānyabuddhisambhavāt । naivaṃ rūpādibuddhayaścakṣurādyāntarakāraṇamātra bhāvinyaḥ । tathāhi ॥

<h2 id='186,vii'>186,vii <small><small></small></small></h2>

	prāgbhāvastattvato dṛṣṭo yadi nāma na vastunaḥ ।
	tathāpi vyatirekasya darśanādastitāmatiḥ ॥ 156 ॥ (PVA)

<h2 id='186,viii'>186,viii <small><small>(<a href='docExplore?doc_id=PVA_186,viii'>PVA_186,viii</a>)</small></small></h2>

yadi viṣayanirapekṣaścakṣurmmātrabhāvībhūtastambhasambhārapratibhāsaḥ yatra yatra cakṣuḥ pravarttate tatra tatra bhavet । taimirikakeśādipratibhāsavat । na ca bhavati 〈।〉 tadviyuktapradeśe tata〈ḥ〉stambhādeḥ prāgbhāva iti । tato'nvayavyatirekasaṅgamāt ghaṭādibuddhaya udīyamānāḥ paṭādīnāṃ sāmarthyamavagamayanti । naivaṃ sāmānyabuddhayaḥ । āntarakāraṇamātreṇa bhāvāt । yatkāryaṃ yatsāmagrīmātrabhāvi tat tadvyatiriktabhāvasāmarthyamātmani bodhayati । śrotrasya cakṣurādimātrabhāvi cakṣuścittaṃ ।

<h2 id='186,ix'>186,ix <small><small>(<a href='docExplore?doc_id=PVA_186,ix_186,xii'>PVA_186,ix_186,xii</a>)</small></small></h2>

nanu gotvabuddhirnāśve bhavati tatkathanna vyatireka iti cet ।

<h2 id='186,x'>186,x <small><small></small></small></h2>

na sadetat । tathāhi ।

<h2 id='186,xi'>186,xi <small><small></small></small></h2>

	gotvasyābhāvato nāśve gobuddhirnopajāyate ।
	na vāsanāprabodho'sāviti tatra na gotvadhīḥ ॥ 157 ॥ (PVA)

<h2 id='186,xii'>186,xii <small><small></small></small></h2>

gotvavāsanāprabodhakārī asāvaśvo neti na tatra gotvabuddhiḥ । tatraiva gauriti śa<?>〈sa〉ṅketapratipatteḥ 〈।〉 na gotvābhāvād apitu tādṛśasaṃskārasyāsattvāt na ca vyaktivyatirekeṇa samānākāratā tatra pratīyate yena sāsti neti vā vyavasthāpyeta । tasmāt pratyayamātramevāvicāritaramaṇīyaṃ sāmānyanna paramārthataḥ ।

<187>

<h2 id='187,i'>187,i <small><small>(<a href='docExplore?doc_id=PVA_187,i_187,ii'>PVA_187,i_187,ii</a>)</small></small></h2>

nanu yadi na paramārthaṃ kathaṅgotvāśvatvayoḥ parasparavyāvṛttiḥ । kalpanānāmeva paraspara vyāvṛttitvamvyaktīnāmvā । yadi vyaktyabhāve 'pi samayābhogamātrataḥ sarvatra sāmānyabuddhirna syāt tadā vyatirekato na sāmānyamasamarthaṃ bhaved vyāpi sāmānyantena sarvatra sāmānyabuddhiriti cet ।

<h2 id='187,ii'>187,ii <small><small></small></small></h2>

taimirikopalabdhānāmapi keśādīnāntathātve prasaṅgaḥ । anyairadarśanānneti cet । sāmānyamapi tadābhogādirahitairnaiva pratīyate । tatrāpi doṣaḥ । tadbhāva upalabhyata eveti na ca yuktaṃ । keśādayo 'pi timire sati kinnopalabhyante paraiḥ । timirasyopaghātādatattvopalambhakatvamiti cet । kimidamatattvannāma । upahatendriyopalabhyatvaṃ । kimupahatatvaṃ । atattvopalambhakatvaṃ । soyamitaretarāśrayadoṣaḥ ।

<h2 id='187,iii'>187,iii <small><small>(<a href='docExplore?doc_id=PVA_187,iii_187,iv'>PVA_187,iii_187,iv</a>)</small></small></h2>

api ca । sāmānyamapi viparītasaṃskāraprabodhata evopaghātādantaḥ kāraṇasyopalabdhimaditi samānametat ।

<h2 id='187,iv'>187,iv <small><small></small></small></h2>

	sāmānyavyatirekitvaṃ yadi vyāpakabhāvataḥ ।
	taimirajñānagamyānāmapi vyāpakatā bhavet ॥ 158 ॥ (PVA)
	upaghātendriyagrāhyā na sattyā maśakā yadi ।
	asatyatvāprasiddhatve nopaghātaḥ prasidhyati ॥ 159 ॥ (PVA)
	arthakriyā'prasiddheścedasatyatvādupāhatiḥ ।
	samānametat sāmānye tadgāhiṇyapyupāhatiḥ ॥ 160 ॥ (PVA)

<h2 id='187,vii'>187,vii <small><small>(<a href='docExplore?doc_id=PVA_187,vii_187,ix'>PVA_187,vii_187,ix</a>)</small></small></h2>

tasmānna sāmānyamarthakriyāsamarthaṃ jñānamātre 'pyasāmarthyāt ।

<h2 id='187,viii'>187,viii <small><small></small></small></h2>

	etena samayābhogādyantaraṃgānurodhataḥ ।
	ghaṭotkṣepaṇasāmānyasaṅkhyādiṣu dhiyo gatāḥ ॥ 6 ॥

<h2 id='187,ix'>187,ix <small><small></small></small></h2>

rūparasagandhasparśānāmadhiṣṭhānaṅ dhaṭo'vayavi dravyaṃ । utkṣepaṅkriyā । saṃkhyā guṇaḥ । iha buddhiḥ samavāyaviṣayā । tadgrāhyaḥ samavāyaḥ । teṣu yā buddhayastā api samayābhogādyāntarakāraṇamātrādhīnā na viṣayānvayavyatirekāvanuvidadhati । tathāhi ।

<h2 id='187,x'>187,x <small><small>(<a href='docExplore?doc_id=PVA_187,x_187,xi'>PVA_187,x_187,xi</a>)</small></small></h2>

	rūpādivyatirekeṇa dravyannāma na dṛśyate ।
	nānvayavyatirekitvaṅ ghaṭabuddherghaṭātmani ॥ 161 ॥ (PVA)

<h2 id='187,xi'>187,xi <small><small></small></small></h2>

rūpādaya eva cakṣurādibuddhibhirūpalabhyante । tatastāvanmātropalambhāt prabodhitānādivāsanālakṣaṇāntarakāraṇādevāyaṅghaṭa ityekābhiniveśinī matirūpajāyamānā janenānubhūyate nāparaḥ parato nirūpyamāṇo ghaṭādidravyasvabhāvosti ।

<h2 id='187,xii'>187,xii <small><small>(<a href='docExplore?doc_id=PVA_187,xii_187,xiv'>PVA_187,xii_187,xiv</a>)</small></small></h2>

nanu darśanena paricchidyate'vayavī sparśanena ca । dvividhandravyaṃ dārśanaṃ spārśanañca ।

<h2 id='187,xiii'>187,xiii <small><small></small></small></h2>

tadapyayuktaṃ । yataḥ ।

<h2 id='187,xiv'>187,xiv <small><small></small></small></h2>

	rūpabhedena tad dravyantadviparyayatothavā ।
	gṛhyate'bhedasamvittau rūpameva na rūpavat ॥ 162 ॥ (PVA)
	bhedena vittau dvayākārabuddhisamvedanambhavet ।
	na cakṣurmanomātrād dvayasyārūstyavabhāsanam ॥ 163 ॥ (PVA)

<h2 id='187,xvi'>187,xvi <small><small>(<a href='docExplore?doc_id=PVA_187,xvi_188,ii'>PVA_187,xvi_188,ii</a>)</small></small></h2>

atha ghaṭa iti buddhirna rūpamiti tatkathanna bhedavedanaṃ । tathāhi ।

<h2 id='187,xvii'>187,xvii <small><small></small></small></h2>

	rakto ghaṭaḥ paṭo veti matiravyabhicāriṇī ।
	na ca samvedanādanyat padārthasthitikāraṇaṃ ॥ 164 ॥ (PVA)

<h2 id='187,xviii'>187,xviii <small><small></small></small></h2>

rūpamātrasamvedane hi tatkuta ityeva bhavenna ghaṭa it(a)〈i〉 ।

<188>

<h2 id='188,i'>188,i <small><small></small></small></h2>

tadapyasat ।

<h2 id='188,ii'>188,ii <small><small></small></small></h2>

	raktāraktapadārthasya ghaṭādivyayadeśyatā ।
	ghaṭāghaṭapadārthasya raktaśabdābhidheyatā ॥ 165 ॥ (PVA)
	tatonvayavyatirekābhyāmbhedasya parikalpane ।
	vyapadeśorthabhedena na tu vastu tathā sthitam ॥ 166 ॥ (PVA)

<h2 id='188,iv'>188,iv <small><small>(<a href='docExplore?doc_id=PVA_188,iv_188,viii'>PVA_188,iv_188,viii</a>)</small></small></h2>

ityanyatra vicāritametat ।

<h2 id='188,v'>188,v <small><small></small></small></h2>

atha yadyavayavī nāsti rūpādayaśca kevalāḥ । kathaṃ yatraiva rūpantatraiva sprarśa iti matiḥ ।

<h2 id='188,vi'>188,vi <small><small></small></small></h2>

tadapi yatkiñcideva ॥

<h2 id='188,vii'>188,vii <small><small></small></small></h2>

	ekasāmāgryadhīnatvāt samudāyaprakalpane ।
	ekakāryatvayoge ca yatra tatreti kalpanā ॥ 167 ॥ (PVA)

<h2 id='188,viii'>188,viii <small><small></small></small></h2>

yatra senāyāṃ hastyādayastatra purūṣā iti kinna bhavati vyapadeśaḥ । tathā yatra vane palāśādayastatra khadirādaya iti ca । na ca puruṣādivyatiriktā senā nāpi ca dhavādivyatiriktamvanamiti । tasmādekasāmagryadhīnatayaikakāryatvena ca parasparamaviyogatābhājo janairevamvyapadiśyante । evantarhi parasparamavyatiricyamānaśarīrā rūpādaya evāvayavī । nahi stambhakumbhavṛkṣādivat parasparaṃ rūpādīnāmvyatireka iti ।

<h2 id='188,ix'>188,ix <small><small>(<a href='docExplore?doc_id=PVA_188,ix_188,xi'>PVA_188,ix_188,xi</a>)</small></small></h2>

na ca vanādivad vyapadeśamātramavayavī । tasyāvayavā anvayavyatirekataḥ kalpanayā tathā vyavasthāpyante । tathāhi । yadeva paśyāmi tadeva spṛśāmītyādi abhinnadeśatā pratīyate । na rūpadeśaparihāreṇa spṛśyatā asvādyatā vā pratītimatī ।

<h2 id='188,x'>188,x <small><small></small></small></h2>

tadapyasat ।

<h2 id='188,xi'>188,xi <small><small></small></small></h2>

	yadyabhinnambhaved rūpaṃ rūpādīnāmparasparaṃ ।
	rūpādibhedostu kutastadevānyat kathambhavet ॥ 168 ॥ (PVA)

<h2 id='188,xii'>188,xii <small><small>(<a href='docExplore?doc_id=PVA_188,xii_188,xiv'>PVA_188,xii_188,xiv</a>)</small></small></h2>

nahi tadevānyad bhavati pratibhāsābhedaprasaṅgāt । athaikameva tad bhinnendriyagṛhaṇād bhedavatpratītiḥ । cakṣurindriyeṇa pratītau rūpatā sparśanena spṛśyatā rasanena ca rasatā ।

<h2 id='188,xiii'>188,xiii <small><small></small></small></h2>

tadasat ।

<h2 id='188,xiv'>188,xiv <small><small></small></small></h2>

	kimekameva tadvastu bhinnagrahaṇatonyathā ।
	bhinnamevārthabhedena pratītipathasaṃsthitam ॥ 169 ॥ (PVA)

<h2 id='188,xv'>188,xv <small><small>(<a href='docExplore?doc_id=PVA_188,xv_188,xviii'>PVA_188,xv_188,xviii</a>)</small></small></h2>

na tāvadekameveti pramāṇam । nahyekameva grahaṇabhedād bhedavat pratīyate bhrāntatāprasaṅgāt । athānyathā grahaṇasyāsambhavādagatyaitadevābhrāntamucyate ।

<h2 id='188,xvi'>188,xvi <small><small></small></small></h2>

	arthoyamevameveti kasmānna parikalpyate ।
	abhedasya pratītistu nāstītyaparikalpanā ॥ 170 ॥ (PVA)

<h2 id='188,xvii'>188,xvii <small><small></small></small></h2>

athāpi syād 〈।〉 yadi bhedaḥ kathamekadeśatā'viyogaśca । tadapi sugamaṃ yataḥ ।

<h2 id='188,xviii'>188,xviii <small><small></small></small></h2>

	deśo deśavato nānyastadbhedānavabhāsanāt ।
	deśavatpratibhāsastu bhanna evetyabhit kutaḥ ॥ 171 ॥ (PVA)

<h2 id='188,xix'>188,xix <small><small>(<a href='docExplore?doc_id=PVA_188,xix_188,xx'>PVA_188,xix_188,xx</a>)</small></small></h2>

na deśo nāmāparo rūpādibhyaḥ 〈।〉 so 'pi ca tebhyo bhinno bhedapratibhāsādeva na deśabhedādanavasthāprasaṅgādapratītireva bhavati । svarūpeṇa bhede rūpādīnāmapi bheda eva । na ca svarūpapratibhāsamānarūpādaparaṃ । pratibhāsasya ca bheda eva । nahi rūpapratibhāsanameva rasapratibhāsanaṃ । indriyāntaravaikalyaprasaṅgāt । abhedaprasaṅgācca । indriyabhedādbheda iti cet । tadasat । nahīndriyabhede 'pyabhinnambhinnampratibhāti । tathā cetparokṣate vā bhinnasya syāt ।

<h2 id='188,xx'>188,xx <small><small></small></small></h2>

iti rūpādimātramevāvayavīti prasaktaṃ । yadi cendriyasāmarthyādanyathārthonyathā pratītiḥ bhrāntireva bhavetkāmalinaḥ śaṅkhe pītapratibhāsavat । athāpi syāt 〈।〉 samvādādabhrāntatā ।

<189>

<h2 id='189,i'>189,i <small><small>(<a href='docExplore?doc_id=PVA_189,i'>PVA_189,i</a>)</small></small></h2>

tadapyayuktaṃ । samvāde 'pi pratibhāsa eva 〈।〉 so 'pīndriyabhedādeva tathāpratibhāsaprakāraḥ । tatosāvapi bhrānta eveti kathamasiddhamasiddhena sādhyate । samvādasyānyasya ca pratibhāsasyendriyakṛtatvānnārthānvayavyatirekānubandhinī pratītiriti nārthotra nāmāstīti sādhvavayavisādhanaṃ । nahyavayavisādhanamarthābhāvasādhane tasyārthaviśeṣatvenābhipretatvāt । tasmānnendriyavyāpārādekamanekatayā pratibhāti । api tvanekameva rūpādi । tata ekapratyaya āntarakāraṇādhīna eva । utkṣepaṇapratyaye 'pi cāparāparadeśotpattayo hastādikṣaṇā utkṣepaṇamiti tatsamudāya eva kalpanārūpaṃ kāraṇādāntarādeva na viṣayabalāyātaḥ । evantarhi pūrvāparakṣaṇavyaṅgyaṅkriyātvamutkṣepaṇapratyayaviṣayaḥ । na । vyaktivyaṅgyāt sāmānyasya । kriyātvañca sāmānyaṅkriyāvyaktyābhivyajyate nārthakṣaṇavyaktyā । na ca hastādikṣaṇavyaktyāśritā'parā kriyā vyaktiranyathā copalabhyate । na cānyavyaktivyaṅgyatā sāmānyasya । atha hastādikṣaṇavyaṅgyā kriyārthajātiḥ ।

<h2 id='189,ii'>189,ii <small><small>(<a href='docExplore?doc_id=PVA_189,ii_189,iii'>PVA_189,ii_189,iii</a>)</small></small></h2>

tadapyasat । ekaikakṣaṇavyaṅgyatvābhāvāt । nahyekakṣaṇavyaṅgyā utkṣepaṇādayaḥ prathamakṣaṇa eva pratītiprasaṅgāt । athāyugapatkālairevābhivyajyate kriyājātiḥ । nahi vai yā kara ṇaira vaśyamparasiddhāntonugamyate । eṣaivāsmākandarśanasthitiḥ ।

<h2 id='189,iii'>189,iii <small><small></small></small></h2>

tadasat । pratyekamanabhivyaktā yadi jātissamudāye na tarhyabhivyajyate । prakārāntarāsambhavāt । abhyāsādekenāpyabhivyajyata iti cet । abhyāsa eva tarhi kāraṇamāntaramiti na viṣayabalāyātantajjñānaṃ । evaṃ saṃyogavibhāgapratyayā api vācyāḥ । tathā coktaṃ ।

<h2 id='189,iv'>189,iv <small><small>(<a href='docExplore?doc_id=PVA_189,iv_189,vii'>PVA_189,iv_189,vii</a>)</small></small></h2>

	saṃkhyāsaṃyogakarmāderapi tadvat svarūpataḥ ।
	abhilāpācca bhedena rūpambuddhau na bhāsate ॥ 172 ॥ (PVA)

<h2 id='189,v'>189,v <small><small></small></small></h2>

nanvarthakriyāyāmasamarthamiti sāmānyalakṣaṇantataḥ keśādayo 'pyarthakriyāyāmasamarthatvāt sāmānyaṃ prasaktāḥ ।

<h2 id='189,vi'>189,vi <small><small></small></small></h2>

tadapyasat । yataḥ ।

<h2 id='189,vii'>189,vii <small><small></small></small></h2>

	keśādayo na sāmānyamanarthābhiniveśataḥ ।
	jñeyatvena grahād doṣo nābhāveṣu prasajyate ॥ 7 ॥

<h2 id='189,viii'>189,viii <small><small>(<a href='docExplore?doc_id=PVA_189,viii_189,x'>PVA_189,viii_189,x</a>)</small></small></h2>

artha eva hi sāmānyarūpatayā svalakṣaṇātmā pratīyamānaḥ sāmānyaṃ । yadyasau svalakṣaṇamarthakriyākāritvāt kathaṃ sāmānyamanarthakriyākāritve ca kathamarthaḥ । arthakriyākāritvenārthatvāt । na ca dvayamekatrārthakriyākāritvamitaracca । naitad durghaṭam ।

<h2 id='189,ix'>189,ix <small><small></small></small></h2>

	sākṣādarthakriyāsaktampāramparyeṇa śaktitaḥ ।
	sāmānyañca tadarthaśca śaktañcāśaktameva ca ॥ 173 ॥ (PVA)

<h2 id='189,x'>189,x <small><small></small></small></h2>

sāmānyamarthādhyavasāyenārthaḥ । paramārthato'nartha eva । upacaritamarthatvamasya paramparayārthakāryatvāt 〈anyārthatvāt〉 kathantarhi śabdasya viṣayaḥsāmānyaṃ । nahi nadyāstīre śarkkarā -śakaṭamityarthakriyāpāramparyeṇāpi ।

<h2 id='189,xi'>189,xi <small><small>(<a href='docExplore?doc_id=PVA_189,xi'>PVA_189,xi</a>)</small></small></h2>

naitadasti । mābhūt tatsamānyaṅkā naḥ kṣatiḥ sutarāmeva śobhanaṃ śabdasyāprāmāṇyasādhanāt । tathāhi । sāmānyamasmābhiḥ pramāṇaviṣaya iṣyate । yadi cāyamapi pramāṇaviṣayaḥ । śabdaḥ pramāṇambhavet । kathantarhi śabdasya viṣayaḥ sāmānyamuktaṃ । na śabdasya viṣayaḥ sāmānyameva । <190> kintarhi 〈।〉 śabdasya sāmānyamviṣaya eva na viṣayaḥ । śabdaviṣayatvena cānugatākāratā labhyate । tathā'viṣayaḥ svalakṣaṇamiti na keśādayaḥ svalakṣaṇaṃ kasyacidaviṣayasya śabdānāṃ svalakṣaṇatvāt । atrāpi nāviṣayaḥ svalakṣaṇameva 〈।〉 kintarhi 〈।〉 aviṣaya eva svalakṣaṇanna viṣayaḥ । keśādiviṣayañcāpramāṇameva vijñānaṃ । tathāhi 〈।〉 "pramāṇamavisamvādi jñāna" (pra.vā.1.1)miti sāmānyalakṣaṇe kṛte viṣayabhedena tadbheda upapādyate ।

<h2 id='190,i'>190,i <small><small>(<a href='docExplore?doc_id=PVA_190,i_190,ii'>PVA_190,i_190,ii</a>)</small></small></h2>

	bhedastu viṣayasyeva pratipādyatayā mataḥ ।
	tato'pramāṇaviṣaye kathamviṣayatā bhavet ॥ 174 ॥ (PVA)

<h2 id='190,ii'>190,ii <small><small></small></small></h2>

yadyartha eva sāmānyamabhāvasyārthatā śūnyatvādasāmānyatā । na cāsāvaviṣayaḥ । anupalambhaviṣayatvāt sāmānyabhāve 'pi prāgabhāvaḥ pradhvaṃsābhāva ityādibhedavyāpakatvāt । ghaṭādyabhāva idānīmabhāva iti ca vyaktivyāpanāt ।

<h2 id='190,iii'>190,iii <small><small>(<a href='docExplore?doc_id=PVA_190,iii'>PVA_190,iii</a>)</small></small></h2>

atrāpi parihāraḥ । jñeyatvena grahaṇāt । abhāvo 'pi hi kenacidākāreṇa jñeya eva । anyabhāva evābhāva iti siddhāntaḥ sa cārthakriyākāryeṇa । athavā'sāvapi pramāṇena paricchidyata eva । prayojanavatvāccāsāvarthaḥ । abhāvenāpi hi prayojanameva niḥśaṅkagamanārthatvāt । tatastatrāpyarthādhimokṣa iti, artha evābhāvaḥ svena rūpeṇa, na punaḥ keśādiḥ, bhrāntavijñeyatayā paricchedāt ।

<h2 id='190,iv'>190,iv <small><small>(<a href='docExplore?doc_id=PVA_190,iv'>PVA_190,iv</a>)</small></small></h2>

nanu keśādayo 'pi yadevambhūtaṅkeśādyasaditi jāyate sattyakeśasadṛśamveti tadā tatrāpi svānurūpamasatyatānibandhanamprayojanamastyeva nirvibandhagamanādikaṃ । tatasteṣāmapi pramāṇaviṣayatā bhavet । atha tathā paricchede sāmānyarūpataiva tathā sati sphuṭābhatā na syāt । sphuṭābhatayā cārthatve svalakṣaṇameva । tajjñānamanarthakanna bhavatīti na bhrāntambhavedityāha ।

<h2 id='190,v'>190,v <small><small>(<a href='docExplore?doc_id=PVA_190,v_190,vii'>PVA_190,v_190,vii</a>)</small></small></h2>

	teṣāmapi tathābhāve'pratiṣedhāt; sphuṭābhatā ।
	jñānarūpatayārthatvāt; keśādīti matiḥpunaḥ ॥ 8 ॥
	sāmānyaviṣayā; keśapratibhāsamanarthakaṃ ।

<h2 id='190,vii'>190,vii <small><small></small></small></h2>

yadi keśadayo 'pi taimirikopalabdhā asattyatayā paricchidyante tadā'sattyā irti kortho'rthaṃkriyājñānena nopalabhyate puruṣāntareṇa veti । tadupalabhyatvābhāvaparicchedādabhāvaprameyataivetyabhāvatayā prameyatvasya sāmānyarūpatāyā apratiṣedha eva ।

<h2 id='190,viii'>190,viii <small><small>(<a href='docExplore?doc_id=PVA_190,viii_190,ix'>PVA_190,viii_190,ix</a>)</small></small></h2>

yadapi sadṛśametadanyena keśādinā tadājñānarūpe sadṛśavyavahāra iti svabhāvahetuviṣayatvāt prameyataiva keśādeḥ । kathaṃ tarhi sphuṭapratibhāsatā sāmānyasya । jñānarūpeṇārthatvāt svalakṣaṇameva tat । pratyakṣaviṣayastarhi bhavet । bhavatyeva । svasamvedanapratyakṣaviṣayatvāt । kathaṃ sāmānyarūpatā । vikalpajñānenāpareṇa pūrvakeśādisamānatayā viṣayīkaraṇāt । tathā hi ।

<h2 id='190,ix'>190,ix <small><small></small></small></h2>

	asattyāstimirajñānagamyāḥ keśādayaḥ purā ।
	evamevopalabdhatvād sadṛśā vā sarūpataḥ ॥ 175 ॥ (PVA)

<h2 id='190,x'>190,x <small><small>(<a href='docExplore?doc_id=PVA_190,x_191,iii'>PVA_190,x_191,iii</a>)</small></small></h2>

nahi sattyatāviparyayaḥ sadṛśatā pūrvarūpānusaraṇamantareṇeti vikalpaparicchedyataiva sādṛśyāsattyatvayoḥ । na ca pūrvāpararūpe pravṛttamavikalpakamiti pratipādayiṣyate । tena parokṣatayā sāmānyaṃ । anarthatvāttarhi kasya jñānasyeti cet । keśapratibhāsamindriyajñāna manarthakaṃ । ayamabhiprāyaḥ । svasamvādane pratyakṣaṅkeśādirūpe vikalpajñānamanumānamindriyajñānamanarthakamiti vibhāgaḥ ।

<191>

<h2 id='191,i'>191,i <small><small></small></small></h2>

nanvindriyajñānantadeva ca svasamvedanaṃ । nahi svasamvedanavijñānādaparamindriyajaṃ । indriyāśrayeṇa tasya svasamvedanasyotpatteḥ ।

<h2 id='191,ii'>191,ii <small><small></small></small></h2>

	athaitadindriyajñānamarthābhāve bhramo mataḥ ।
	svasamvittistu naivākṣāt tadvināpi pravarttanāt ॥ 176 ॥ (PVA)

<h2 id='191,iii'>191,iii <small><small></small></small></h2>

yadantareṇāpi yat na tattasya kāraṇaṃ ।

<h2 id='191,iv'>191,iv <small><small>(<a href='docExplore?doc_id=PVA_191,iv'>PVA_191,iv</a>)</small></small></h2>

nanu parisphuṭā svasamvittirnaivākṣamantareṇa । tadapyasat । svasamvittiḥ sarvaiva parisphuṭā svena rūpeṇa । yadyatra svena rūpeṇa sākṣātkaraṇākāreṇa pratibhāti tatparisphuṭaṃ । svañca rūpaṃ sarvasya jñānasya sākṣāt pratibhāti । nahi svarūpameva parorkṣaṃ svarūpābhāvaprasaṅgāt । tasmāt parokṣameva sakalamaspaṣṭaṃ । svapnajñānañcendriyamantareṇāpi spaṣṭarūpaṃ । tasmādindriyamartha eva pravarttate tadabhāve'narthakaṃ tat syāt । keśajñānamanarthakanna tatra keśaprāptiḥ । tato'rthāpekṣayā'narthakamiti niścayaḥ ।

<h2 id='191,v'>191,v <small><small>(<a href='docExplore?doc_id=PVA_191,v_191,vii'>PVA_191,v_191,vii</a>)</small></small></h2>

nanu jñānarūpatayāpi yadyarthatā sāmānyamapi svalakṣaṇamprasaktaṃ spaṣṭāvabhāsi ceti virodhaḥ । na virodho yataḥ ।

<h2 id='191,vi'>191,vi <small><small></small></small></h2>

	jñānarūpatayārthatve sāmānye cet prasajyate ॥ 9 ॥
	tatheṣṭatvādadoṣo; 'rtharūpatvena samānatā ।

<h2 id='191,vii'>191,vii <small><small></small></small></h2>

jñānarūpatayā svalakṣaṇatā parisphuṭākāratā ca sāmānyasya vidyata eva । tathābhūtaiva hi tasya spaṣṭatā । arthastu bhavatyaspaṣṭapratibhāso'nyasya spaṣṭābhāsasya bhāsanādanyataḥ । jñānasya tu sa evākāraḥ kimapekṣayā tadaspaṣṭamucyatāṃ । tasmāt svarūpasya sākṣādavabhāsanāt aspaṣṭatā kutaḥ । etadeva spaṣṭatvaṃ yaḥ sarvākārapratibhāsaḥ । arthasya tu svarūpamanyaditi tadapratibhāsane na spaṣṭatāpratibhāsaḥ ।

<h2 id='191,viii'>191,viii <small><small>(<a href='docExplore?doc_id=PVA_191,viii_191,xi'>PVA_191,viii_191,xi</a>)</small></small></h2>

kathantarhi sāmānyantadaspaṣṭapratibhāsañcetyāha । arthasya bāhyasya rūpeṇa samānatā । rūpaṇaṃ rūponirūpaṇamityarthaḥ । arthanirūpaṇena samānatā । aspaṣṭatā cārthasya । tatra parokṣatayā'spaṣṭatā sāmānyākāratā ca yataḥ ।

<h2 id='191,ix'>191,ix <small><small></small></small></h2>

	sarvatra samarūpatvāt tadvyāvṛttisamāśrayāt ॥ 10 ॥

<h2 id='191,x'>191,x <small><small></small></small></h2>

sarvatra hi tīkṣṇamandatīvracāndanādau samarūpatā । samatvena tasya pratipatterekādhyavasāyena dṛśyavikalpyārthaikīkaraṇataḥ । tathāhi ।

<h2 id='191,xi'>191,xi <small><small></small></small></h2>

	sāmānyantatsamānānāmbhāva ityupagamyate ।
	jñānākāraśca tadvyaktirūpeṇādhyavasīyate ॥ 177 ॥ (PVA)

<h2 id='191,xii'>191,xii <small><small>(<a href='docExplore?doc_id=PVA_191,xii'>PVA_191,xii</a>)</small></small></h2>

śāvaleyādisakalavyaktiniṣṭhatayā sāmānyākārasya । samvṛtyā tadadhyavasāyena sāmānyarūpatā jñānākāraviśeṣasya । tatra cādhyavasāyasya tata utpattirvāsanāviśeṣaśca nibandhanamityanavadyaṃ । tadvyāvṛttisamāśrayeṇa tasyotpatteḥ । pāramparyeṇa hi vyāvṛttapadārthāśrayaṇena tasyotpatteḥ । vyāvṛtteṣu padārtheṣu pravarttanācca । tacca vyāvṛttatvaṃ samānaṃ sarveṣāmiti vyāvṛttireva sāmānyaṃ । vyāvṛttisambandhāccākārasyāpi vyāvṛttirūpatvāditi ।

<h2 id='191,xiii'>191,xiii <small><small>(<a href='docExplore?doc_id=PVA_191,xiii'>PVA_191,xiii</a>)</small></small></h2>

nanu kasmādākāraḥ sāmānyaṃ । rūpādaya evāviśeṣeṇa sāmānyamanumānagocaraṃ । vyaktya <192> ntarāparityāge hi vyaktaya eva sāmānyamucyante । sakalavyaktiparityāge tu anumānamapramāṇamprasaktaṃ । tasmādavaśyamanumānasya prāmāṇyamabhyupagacchatā vyaktiviṣayatā'bhyupagantavyā lakṣitalakṣaṇena । nākāramātraparyavasānaṃ । apravarttakatvaprasaṅgāt । kevalasāmānyagrahaṇe 'pyayameva doṣaḥ । tasmāt tato 'pi jñānakārādanumānamvyaktīnāmiti vyaktiviṣayaṃ sāmānyānumānaṃ 〈bau ddha tī rthi kā nāṃ〉 sāmānyavādināṃ ।

<h2 id='192,i'>192,i <small><small>(<a href='docExplore?doc_id=PVA_192,i_192,iii'>PVA_192,i_192,iii</a>)</small></small></h2>

nanu sāmānyenāpi vyakteranumānannāsti । tatrāpi sāmānyapratibhāsanāt apravarttanameva punarapītyanarthakamanumānaṃ । na ceyatī sāmānyaparamparā । sāmānyāt sāmānyānumānantato 'pyaparasāmānyānumānamityanavasthā । tasmāt paryante 'pi vyaktayo'vagantavyā iti vyaktayaḥ sāmānyaṃ ।

<h2 id='192,ii'>192,ii <small><small></small></small></h2>

tadapyasat । yataḥ ।

<h2 id='192,iii'>192,iii <small><small></small></small></h2>

	tadavastvabhidheyatvāt sāphalyādakṣasaṃhateḥ ।
	nāmādivacane vaktṛśrotṛvācyānubandhini ॥ 11 ॥
	asambandhini nāmādāvarthe syādapravarttanaṃ ।

<h2 id='192,v'>192,v <small><small>(<a href='docExplore?doc_id=PVA_192,v'>PVA_192,v</a>)</small></small></h2>

nahi rūpādaya eva sāmānyaṃ sāmānyajñānena pratīyamānāḥ । rūpādayo hi vyastāḥ samastā vā sāmānyajñānena pratīyeran । yadi samastāḥ sāmānyajñānena pratīyante tadā śabdādutpadyate yatsāmānyajñānantena sakalavyaktisvarūpapratipatterakṣasaṃhatervaikalyaprasaṅgaḥ । vyaktipratipatyarthaṃ hi cakṣurāderakṣasaṃhatiriṣyate । sā ca vyaktirapagateṣvapi cakṣurādiṣu pratīyata iti kimakṣaiḥ । sukhārthamindriyāṇīṣyanta iti cet ।

<h2 id='192,vi'>192,vi <small><small>(<a href='docExplore?doc_id=PVA_192,vi'>PVA_192,vi</a>)</small></small></h2>

	tathā hīndriyasaṃśrayeṇa yatsukhantadanyathā ।
	tadapyayuktaṃ tasyāpi śabdādeva pratītitaḥ ॥ 178 ॥ (PVA)
	pratītireva śabdāccenna vinākṣaṃ sukhodayaḥ ।
	sukhodayadhvaneḥ so 'pi bhavatyeva sukhodayaḥ ॥ 179 ॥ (PVA)
	pratītireva tatrāpi yadi nāsti sukhodayaḥ ।
	sukhodayaḥ svarūpeṇa pratipannaḥ kathanna saḥ ॥ 180 ॥ (PVA)

<h2 id='192,ix'>192,ix <small><small>(<a href='docExplore?doc_id=PVA_192,ix_192,xi'>PVA_192,ix_192,xi</a>)</small></small></h2>

yadi sukhodayaḥ svarūpeṇa pratīyamāno 'pi na tathā । tathā satyanyatrāpi pratītau kaḥ samāśvāsaḥ । pratīyamānataiva hi sattā ।

<h2 id='192,x'>192,x <small><small></small></small></h2>

atha viphalāpyakṣasaṃhatiḥ karmavaśādupajāyate ।

<h2 id='192,xi'>192,xi <small><small></small></small></h2>

jāyatānnāma sā tu viphalatvena pratīyeta naṣṭe 'pi cakṣuṣi rūpadarśanena । na caivamiti na vyakta eva śabdataḥ pratīyante । tasmādarūpādirūpaṃ sāmānyaṃ । evantarhi nāmādirūpambhaviṣyati । nākṣasaṃhatervaiphalyāt ।

<h2 id='192,xii'>192,xii <small><small>(<a href='docExplore?doc_id=PVA_192,xii_192,xiv'>PVA_192,xii_192,xiv</a>)</small></small></h2>

tadapyayuktaṃ ।

<h2 id='192,xiii'>192,xiii <small><small></small></small></h2>

	viprayukto hi saṃskāro vaktṛśrotrarthasaṅgataḥ ।
	asaṅgato vā vaktrāpi saṅgame'rthe'pravarttanaṃ ॥ 181 ॥ (PVA)

<h2 id='192,xiv'>192,xiv <small><small></small></small></h2>

nahi vaktṛśrotṛsaṅgatanāmanimittapratipādane'sya pratītiriti apratīterthe kathampravartanaṃ । apratīte 'pi pravarttane sarvatra pravarttanaprasaṅgāt, pratipattivaiyarthyaprasaṅgācca naitad yuktaṃ । athāpi syāt । yannimittaṃ yaścārthastayoḥ sārūpyādekapratipādanepyanyatra vṛttiryathā yamalakayorekacodane citrāṅgadacitravīryayoḥ nahi tatrānyatra na vṛttiḥ । tadapyayuktaṃ ।

<193>

<h2 id='193,i'>193,i <small><small>(<a href='docExplore?doc_id=PVA_193,i_193,iii'>PVA_193,i_193,iii</a>)</small></small></h2>

	bhrāntistatreha na bhrāntirbhrāntiścet syānna vastuvit ।
	bhrāntiśca vastuvittiścetyetadanyonyabādhanam ॥ 182 ॥ (PVA)

<h2 id='193,iii'>193,iii <small><small></small></small></h2>

yadi nāmanimittapratibhāsinī sā matiḥ kathambhrāntiḥ । bhrāntiścedanālambanā । tathā sati na nāmanimittapratipattiḥ । nāmanimittasya svarūpeṇāpratibhāsanāt । tatrāpi nāmanimittakalpanāyāmanavasthā । tasmād yamalakayorabhrāntipratipattau nāmanimittapratibhāsanameveti asiddho dṛṣṭāntaḥ । tatrāpi tatpratipattereva pravarttanamiti tatrāpi codyaṃ kathamarthe pravarttanamiti sādhyapakṣanikṣipto na dṛṣṭāntaḥ ।

<h2 id='193,iv'>193,iv <small><small>(<a href='docExplore?doc_id=PVA_193,iv_193,viii'>PVA_193,iv_193,viii</a>)</small></small></h2>

abhyupagamyāpyucyate ।

<h2 id='193,v'>193,v <small><small></small></small></h2>

	sārūpyād bhrāntito vṛttirarthe cet syānna sarvadā ॥ 12 ॥
	deśabhrāntiśca ; na jñāne tulyamutpattito dhiyaḥ ।
	tathāvidhāyāḥ ; anyatra tatrānupagamād dhiyaḥ ॥ 13 ॥
	bāhyārthapratibhāsāyā upāye vā'pramāṇatā ।
	vijñānavyatiriktasya ; vyatirekāprasiddhitaḥ ॥ 14 ॥

<h2 id='193,viii'>193,viii <small><small></small></small></h2>

yadīyambāhye vṛttiranyapratītāvapi sārūpyopajanitavibhramahetukā tadā na sarvadā bhavet । nahi yamalakayorekapratītāvanyatraiva sarvadā vṛttistatrāpi vṛttidarśanāt । na ca sārūpyammūrttāmūrttayoḥ sādṛśyābhāvāt । tadbhāve vā na viprayuktasaṃskāratā । rūpādisvabhāvatvena rūpaskandhasyāntarggamāt । kiñca 〈।〉 deśabhrāntiśca na syādetaddeśa eva pratipādita iti nahi tadanyadeśayoḥ sārūpyaṃ ।

<h2 id='193,ix'>193,ix <small><small>(<a href='docExplore?doc_id=PVA_193,ix^1'>PVA_193,ix^1</a>)  (<a href='docExplore?doc_id=PVA_193,ix^2'>PVA_193,ix^2</a>)</small></small></h2>

atha deśasyāpi na svarūpeṇa pratipādanaṃ । kintarhi 〈।〉 nāmanimittatvenaiva tasyāpi bhrāntyā pratīteḥ । evantarhi na deśo nāmapratipādita iti na deśaviśeṣe pravartteta । nahyadeśe cittacaittapratipādane kaściddeśavideśasaṅgate rūpādau pravarttate । ekatvādhyavasāyāt pravarttata iti cet । koyamekatvādhyavasāyo nāma । nāmanimittasya pravṛttiviṣayapadārtharūpatayā pratipattiriti cet । kathamanyasyānyatvena pratītiḥ । na ghaṭaḥ paṭarūpeṇa pratīyate । tasya rūpantatrādhyastamiti cet । yattarhyadhyastantadeva pratipannambāhyedhyaste bāhyameva pratipannanna nāmanimittagandho 'pīti । yatra cādhyāsaḥ tatraiva pravarttanaṃ na bāhye'rthe bhavet । atha nāmanimittasya tatrādhyāsaḥ । tathā sati nāmanimittamevaṃ pratipannaṅkathambāhye pravṛttiḥ । śuktikāyāṃ rajatādhyāse kathaṃ śuktikāyāṃ vṛttiriti cet । śukterapi tatra sadbhāvāt taddeśasya ca pratyakṣeṇa grahaṇāt । na ca nāmanimittadeśaparigrahaḥ । deśaparigrahe'deśasthatā na syāt । ādhārasyārthasya sa deśa iti cet । na 〈।〉 vivekābhāvāt । śuktikāyā deśo na rajatasya । tadvadanyatrāpīti cet । na 〈।〉 rajatasyāsattvato deśābhāvāt । na tu nāmanimittasya deśo bhāvaḥ । dṛṣṭasya ca rajatasyādhyāropo na ca nāmanimittadarśanamasti । adhyāropakāla eva tasya darśanāt । tasmānneyamadhyāropato'rthe vṛttiḥ । na ca skhaladgatipratyayagrāhyatā māṇavakāgnipratyayavat । atyantābhyāsānneti cet । kuta etad atyantābhyāsata iti pratītiḥ pramāṇābhāvāt । pramāṇena hi pratīyamānantathābhyupagantavyannānyathā । anyathā vyavahāro <194> na yuktastenaivaṅkalpyate iti pramāṇābhāva iti cet । na 〈।〉 anyathāpi vyavahārāditi pratipādayiṣyate ।

<h2 id='194,i'>194,i <small><small>(<a href='docExplore?doc_id=PVA_194,i_194,ii'>PVA_194,i_194,ii</a>)</small></small></h2>

yasyāpi śabdāt svākārameva jñānamutpadyate'rthāsaṃsparśitasyāpi kathamarthe pravarttanamiti cet । na 〈।〉 jñāne jñānākāre bāhye tulyaṃ । bhrāntāyā buddherutpādāt । tathā vāsanāsāmarthyādupajāyamānā svarūpameva viśiṣṭadeśādhiṣṭhānamarthaṃ manyamānā vyavahāriṇampravarttayatītyatra na kiñcid vyahataṃ । tathāhi ।

<h2 id='194,ii'>194,ii <small><small></small></small></h2>

	svarūpamarthāropeṇa pravarttayati yāvatā ।
	vyavahāraḥ samāptoyantāvataiva pareṇa kim ॥ 183 ॥ (PVA)

<h2 id='194,iii'>194,iii <small><small>(<a href='docExplore?doc_id=PVA_194,iii_194,iv'>PVA_194,iii_194,iv</a>)</small></small></h2>

nāmanimittamarthammanyata iti dvayī kalpanā । pratipannamapratipannamvā । arthākāratayādhyavasīyata iti । yadi śābdavijñāne nāmanimittampratipannaṃ svarūpeṇa kathamasyārthatayā pratītiḥ । nahi svarūpeṇa pratipannamanyākāratayā pratipannamucyate । na khalvanyākārantad bhavati । ākārabheda eva bheda iti । tasmānnāmanimittasyārthākāratayā pratītiriti nāsāvākārorthasya tatrārthasyābhāvāt । nāpi nāmanimittasya tadayogāditi । sa ākāro jñānasyaiva । tad varaṃ sa eva jñānākāro'rthatvena pratīyatāṅ kimantargaḍunā nāmanimittena । jñānasyārthākāratā bhavati । tataḥ pāramparyeṇotpatteriti yuktannāmanimittasyārthākārateti । kuta etat । nahi tasyārthākāratāyāmpramāṇaṅ kiñcit ।

<h2 id='194,iv'>194,iv <small><small></small></small></h2>

atha nāmanimittasyāpyavyatiriktorthākāraḥ । sa eva tarhyarthākāra iti nākṣasaṃhateravaiphalyaṃ । athāpyartha kriyākāri na bhavati tadarthakriyākārigrahaṇe nākṣasaṃhateravaiphalyaṃ ।

<h2 id='194,v'>194,v <small><small>(<a href='docExplore?doc_id=PVA_194,v'>PVA_194,v</a>)</small></small></h2>

tadapyayuktaṃ । arthakriyākāritvāgrahaṇādapravarttanameva prāptaṃ । adhyāropāt pravarttate 〈।〉 sodhyāropo jñānakāra evetyuktaṃ । anyathā tatrāpyaparannāmanimittaṃ tatrāpyaparamityanavasyā bhavedityaparihāraḥ tatrāpi bhrāntatāyāḥ । na nāmanimitte pramāṇābhāvāt । nahi bhrāntavijñānādarthavyavasthā । sa evākāro'rthasya vyavasthāpaka iti cet । na 〈।〉 vyatirekābhāvāt । nahi sau trā nti ka syeva nāmanimittavādinaḥ sidhyati vyatirekaḥ । manaskārādimātreṇa nāmanimittaviṣayābhimatāyā buddherbhāvāt । arthākāre ca jñānebhyupagamyamāne'rthākāra eva sa yuktaḥ । kasmānna spaṣṭākārateti cet 〈।〉 na । sāmagrībhedenākāraleśotpatteḥ । nahi yato yadākārambhavati tatsarvātmanaivātmasadṛśaputravat ।

<h2 id='194,vi'>194,vi <small><small>(<a href='docExplore?doc_id=PVA_194,vi_194,vii'>PVA_194,vi_194,vii</a>)</small></small></h2>

nanu sakalameva jñānamanākārantatrārthasya sa ākāro yo nīlādiḥ pratibhāsaḥ । tatra sakala eva nīlādika ākāro'rthaṃsya na jñānasya 〈।〉 ataḥ sakalaṃ jñānamarthavat । na svākāraṅ kiñciditi kuto bhrāntiḥ । na ca jñānasyāsāvākāro bahīrūpeṇa pratibhāsanāt 〈।〉 naitadasti ।

<h2 id='194,vii'>194,vii <small><small></small></small></h2>

	sarvajñānārthavatvāccet svapnādāvanyathekṣaṇāt ।
	ayuktaṃ ; na ca saṃskārānnīlādipratibhāsataḥ ॥ 15 ॥
	nīlādyapratighātānna ; jñānantadyogyadeśakaiḥ ।
	ajñātasya svayaṃ jñānāt ; nāmādyetena varṇṇitaṃ ॥ 16 ॥

<195>

<h2 id='195,i'>195,i <small><small>(<a href='docExplore?doc_id=PVA_195,i'>PVA_195,i</a>)</small></small></h2>

sarva jñānamarthavaditi kuto vyāptiḥ । na khalvapurovarttyākārānubhavādevārthavattā । tathā ced bhrāntābhrāntavibhāgo na bhavet । sakalasya sālambanatvāt । sālambanatve 'pyarthakriyā'prāpterbhrāntatāvyavahāra iti cet । evantarhyarthakriyāprāpteranālambanatve 'pi prāmāṇyavyavahāra iti kinneṣyate । kimatra tattvamiti cet । anālambanatvameva । yataḥ 〈।〉 svapnādau nirālambanatve 'pi purovarttigrahaṇasya dṛṣṭatvāt tasya cānyatrāpi dṛṣṭatvāt ayuktaṃ sālambanatvaṃ । viparyayaḥ kasmānneti nottaraṃ 〈।〉 sālambanatvasyāsiddhatvāt । nahi sālambanatvaṅ kvacidapi siddhaṃ । jāgradavasthāyāmiti cet । sā tarhyavasthā'nyatra nāstīti tatra jñānamanālambanaṃ । tasmāt svapnādāvanaikāntikatvamanyathā darśanāt । atha svapnajñānamapi nāmanimittālambanatvena svapnajñānamanālambamiti na siddhaṃ ।

<h2 id='195,ii'>195,ii <small><small>(<a href='docExplore?doc_id=PVA_195,ii'>PVA_195,ii</a>)</small></small></h2>

atrocyate । na nāmanimittālambanaṃ svapnajñānannīlākārālambanānnāmanimittasya tadākāratā'bhāvānnīlādikameva tatrālambanamiti na yuktaṃ । nīlādivilakṣaṇatvāt tadākārasya । tasyāpratighatā nāsti sattyanīlādeḥ । svapnanīlasya ca tadviparyayāt । tathā samvṛte 'pi pradeśe hastiyūthadarśanāt । yatra hyavacarake vyavasthitaḥ paśyati tatra hastipuronavakāśatvād bahirapi pihitāvacarakānnirgantumaśakyatvāt । hastiyūthakāryasya ca viṭapabhaṅgāderadarśanādagnikāryasya ca dāhāderadarśanāt । atha tathābhūta eva nīlādaya utpannā apratighāstathā sati sarvaḥ kasmānna paśyati 〈।〉 yastatra jāgartti tasya tathā bhūtasāmagryabhāvāt । nidrāsāmagrīdarśanakāraṇasvapnarūpādeḥ । yadi nidrāsāmagrī sarvasya darśikā syāt । na caivaṃ svapnānāmanyathānyathā svapnadarśanāt taddeśa eva । saṃskārasya bhedānyathādarśanaṃ । tathāhi । yasya jāgradavasthābhāvī yaḥ saṃskārastathābhūtameva darśanaṃ na bhavatīti na sarvasya sarvadarśanamiti ।

<h2 id='195,iii'>195,iii <small><small>(<a href='docExplore?doc_id=PVA_195,iii_195,iv'>PVA_195,iii_195,iv</a>)</small></small></h2>

nanu saṃskāraḥ saṃskṛtavijñānasantativyatirekeṇa nānyastatastato vijñānamutpannamviṣayasannihitaṅ gṛhlātīti sarvasannihitagrahaṇaprasaṅgaḥ । na khalu cakṣurādervijñānamupajāyamānaṃ sannihiteṣvapi kiñcid grahaṇayogyam ।

<h2 id='195,iv'>195,iv <small><small></small></small></h2>

tasmāt svapne kiñcidutpannamvibhāgena grahaṇāt । pūrvarūpadarśane hi yujyeta vibhāgaḥ । yasya saṃskāraḥ pūrvadarśinaḥ sa eva tat paśyati, anyasya pūrvābhāvādadarśanaṃ ।

<h2 id='195,v'>195,v <small><small>(<a href='docExplore?doc_id=PVA_195,v_195,viii'>PVA_195,v_195,viii</a>)</small></small></h2>

astu tarhi viparītakhyātiḥ pūrvakālameva dṛśyate tatkālatayā । na 〈।〉 tatkālatā'bhāvāt ata eva viparītakhyātiriti cet ।

<h2 id='195,vi'>195,vi <small><small></small></small></h2>

atrocyate ।

<h2 id='195,vii'>195,vii <small><small></small></small></h2>

	viparītā'thavā khyātirviparītasya kimmatā ।
	viparīte yadi khyātirna tasyāsti viparyayaḥ ॥ 184 ॥ (PVA)

<h2 id='195,viii'>195,viii <small><small></small></small></h2>

yadi viparītasya khyātirna tasya viparītatā vidyate । viparītatā cet sarvasya tathā grahaṇaprasaṅgaḥ । teṣāmapi viparītakhyātiriti cet । nedaṃ sādhīyaḥ ।

<h2 id='195,ix'>195,ix <small><small>(<a href='docExplore?doc_id=PVA_195,ix_196,i'>PVA_195,ix_196,i</a>)</small></small></h2>

	sarvasya viparītatvaṅ khyāteryadi viparyayaḥ ।
	kimapekṣā nahi bhrāntirbhrāntāpekṣatayā bhavet ॥ 185 ॥ (PVA)

<h2 id='195,x'>195,x <small><small></small></small></h2>

na khalu parambhrāntamevāpekṣya tadanyo 'pi tathābhūta eva bhrānta ucyate । kiñca ।

<h2 id='195,xi'>195,xi <small><small></small></small></h2>

	anyatra viparītākhyātipretā'nyatra sā gatā ।
	akardame patiṣyāmi jātaḥ pātosya kardame ॥ 186 ॥ (PVA)

<196>

<h2 id='196,i'>196,i <small><small></small></small></h2>

svapnadarśino viparītakhyātimpratipādayiṣyāmīti jāgratāmviparītakhyāteḥ pratipādanaṃ ।

<h2 id='196,ii'>196,ii <small><small>(<a href='docExplore?doc_id=PVA_196,ii'>PVA_196,ii</a>)</small></small></h2>

atha viparītakhyātiḥ । khyātereva tarhi sā viparītatā nārthasyeti svenaiva rūpeṇārthasya darśanamiti kā viparītakhyātiḥ । khyātereva tadrūpaṃ yo viparyaya iti । na cānyakhyātirūpamanyasya yenānyasyāpi tathā pratītiḥ syāt । bhinnatvāt pratītīnāṃ । evantarhi pratītireva tathā pratīyata iti na svapnadarśanasya sālambanatā । tathāhi ।

<h2 id='196,iii'>196,iii <small><small>(<a href='docExplore?doc_id=PVA_196,iii_196,iv'>PVA_196,iii_196,iv</a>)</small></small></h2>

	tatkāle'rthaḥ sa nāstyeva saṃskārādudayastathā ।
	na dṛśyate'vidyamānaṃ jñānameva svavedanaṃ ॥ 187 ॥ (PVA)

<h2 id='196,iv'>196,iv <small><small></small></small></h2>

deśāntaravyavasthitandṛśyate'nyatra deśa iti yuktamapyetat । kālāntarasaṅgatantu tadā'vidyamānaṅ kathamiva dṛśyate । tasmāt pūrvadarśanājñānameva tathotpannaṃ samvedyate nārthastasyāsambhavāt । yadyanyakāle 'pi tatkālatayā dṛśyate sarvatra viparītakhyātirasti jāgradavasthāyāmapi stambhādidarśane । na tatra bādhakābhāvāt ।

<h2 id='196,v'>196,v <small><small>(<a href='docExplore?doc_id=PVA_196,v'>PVA_196,v</a>)</small></small></h2>

nanu bādhakābhāvo viparītakhyātireva । arthaprāpterna viparītakhyātiriti cet । nanvarthaprāptirapi viparītakhyātireva । nanvarthasya vidyamānatve kathamviparītakhyātiḥ । nanvarthasya dṛṣṭatve kathamaprāptiḥ । tathā'bhāvāditi cet । abhāve kathamvedanaṃ । anyadākārāditi cet । kathantarhi na prāptiḥ । anyadeva bhāvādīdānīmabhāvāt । kathantarhi taddarśanaṃ ।

<h2 id='196,vi'>196,vi <small><small>(<a href='docExplore?doc_id=PVA_196,vi'>PVA_196,vi</a>)</small></small></h2>

〈para āha〉 । tatkālasya rūpasya prāptirapi tatkālasya kinna bhavati । aśakyatvāditi cet । kathandraṣṭuṃ śakyaṃ । dṛśyata iti cet । nanu tadeva na jñāyate kasya darśanam 〈।〉 pratyabhijñānāt pūrvasya darśanametaditi niścayaḥ । na । svapne pratyabhijñānābhāvāt janmāntaradṛṣṭasya । anyena pratyabhijñāyamānena sādharmmyādatrāpyanumānamiti cet । gandharvanagarādiṣvabhāvāt । nahi ca tatra pratyabhijñānaṃ । sarvameva tarhi pratyabhijñeyampūrvameva dṛśyate nedānīntanadarśanamiti ।

<h2 id='196,vii'>196,vii <small><small>(<a href='docExplore?doc_id=PVA_196,vii_196,ix'>PVA_196,vii_196,ix</a>)</small></small></h2>

anena smṛtisampramoṣo 'pi vyākhyātaḥ ।

<h2 id='196,viii'>196,viii <small><small></small></small></h2>

alaukikamapi vyākhyātamanenaiva । tathāhi । kimidamalaukikaṃ । anyena na duśyate asādhāraṇaṃ ।

<h2 id='196,ix'>196,ix <small><small></small></small></h2>

atrocyate । jñānameva tadanyena yogyadeśāvasthitenājñānād grāhakākāravat grāhyatayā grahaṇādartha eva na jñānaṃ । na tasya grāhyatayā grahaṇamasti । svarūpeṇa grahaṇāt svarūpeṇa hi sortho na grāhyatayā । grāhyatayā cedarthaḥ । grāhyatā pratibhāsādanyā nāsti । sa evāstīti nārtho nāma । grāhyākāratayārthatvamupalabhyate na tvasāvarthaḥ । kathamanyenānyasyopalambhalakṣaṇamiti yatkiñcidetat ।

<h2 id='196,x'>196,x <small><small>(<a href='docExplore?doc_id=PVA_196,x_196,xii'>PVA_196,x_196,xii</a>)</small></small></h2>

artho'rtha iti pratyaya utpadyata iti cet । na । uktametat 〈।〉 "nārtho'narthādhimokṣata" (vā. pra. 2.1) iti । etena nāmādi vyākhyātaṃ ।

<h2 id='196,xi'>196,xi <small><small></small></small></h2>

api ca sarvameva purovartipratibhāsaṃ jñānamatra viparītakhyātiratra neti । atrālaukikāthatā । atra neti kuta ityāha ।

<h2 id='196,xii'>196,xii <small><small></small></small></h2>

	saiveṣṭārthaṃvatī kena cakṣurādimatirmatā ।
	arthasāmarthyadṛṣṭeścedanyatprāptamanarthakaṃ ॥ 17 ॥

<197>

<h2 id='197,i'>197,i <small><small>(<a href='docExplore?doc_id=PVA_197,i_197,ii'>PVA_197,i_197,ii</a>)</small></small></h2>

api ca 〈।〉 yaiṣā cakṣurādimatiraviparītakhyātirūpā sārthavatī arthasannidhijanitā kena matā 〈।〉 kimatra kāraṇaṃ । nahi dṛśyamānatāyāmviśeṣaḥ । arthasya sāmarthyamanvayavyatirekābhyāndṛśyata iti cet । tathāhi 〈।〉 sorthonyena prāg dṛśyate svayañcānumānena paścāt prāpyate । tenārthasya sāmarthyandṛśyate । yadyevamanyad yatreyaṃ sāmagrī nāsti tajjñānaṃ prāptamanarthakaṃ । tathāhi ।

<h2 id='197,ii'>197,ii <small><small></small></small></h2>

	nāstyatrārtho'tra svastīti matiḥ sāmvyavahārikī ।
	avisamvādinī ceyammatiḥ<?> ॥ 188 ॥ (PVA)

<h2 id='197,iii'>197,iii <small><small>(<a href='docExplore?doc_id=PVA_197,iii'>PVA_197,iii</a>)</small></small></h2>

tathāhi 〈।〉 jñānameva mamotpannannātrārthosti pūrvabhāvanāsāmarthyamatra mayaivambhāvitamiti na tu tanmayā dṛśyate smaraṇamvā mamālaukiko vāyamarthaḥ । yena vādhakenālaukikatvampratīyate tenānarthakatvameva । na ca laukikatvena pratīyamānamalaukikantatra viparītakhyātiprasaṅgāt । tadapyalaukikamiti cet । na 〈।〉 anavasthāprasaṅgāt । athāsādhāraṇatvameva pratīyate । nahi pareṇedampratīyata iti matiḥ । arthaviṣaye tu pratyaye'numānena parapratīyamānatā pratīyate । evantarhi paro nāstyabhrāntārthastavaiva pratītireṣāpratītireveyamiti nārtha iti pratyeti tasmānnāmādipratibhāsaḥ nena na sālambanatvamvaktṛśrotṛsambandhe satīti nyāyaḥ ।

<h2 id='197,iv'>197,iv <small><small>(<a href='docExplore?doc_id=PVA_197,iv_197,v'>PVA_197,iv_197,v</a>)</small></small></h2>

	apravṛttirasambandhe 'pyarthasambandhavad yadi ।
	atītānāgatamvācyanna syādarthena tatkṣayāt ॥ 18 ॥

<h2 id='197,v'>197,v <small><small></small></small></h2>

yadyarthasambandhābhyupagamo nāmanimittasya tadā'pravṛttireva । yato'rthena saha tasya kṣayaḥ । asambandhe sutarāmevāpravṛttiḥ 〈।〉 yatrārthasambandhasya kevalasya pratīterapravṛttiprasaṅgastatrāsambandhe sutarāmevāpravṛttiḥ । atītānāgatasya cārthasyābhāvāt । yadyapi nāmanimittamāste tathā pravṛttirevārthe'rthollekhyābhāvāt । na hyanyatra pratīte'nyatra pravṛttiḥ । pariśiṣṭantu vyā khyātaṃ ।

<(2) paramate doṣāḥ>

<h1 id='2.1.2.2.0'>2.1.2.2.0</h1>

<h2 id='197,vi'>197,vi <small><small>(<a href='docExplore?doc_id=PVA_197,vi'>PVA_197,vi</a>)</small></small></h2>

	sāmānyagrahaṇācchabdādaprasaṅgo mato yadi ।
	tanna kevalasāmānyāgrahaṇād grahaṇe 'pi vā ॥ 19 ॥
	atatsamānatā'vyaktī tena nityopalambhanaṃ ।
	nityatvācca yadi vyaktirvyakteḥ pratyakṣatāmprati ॥ 20 ॥
	ātmani jñānajanane yacchaktaṃ śaktameva tat ।
	athāśaktaṅkadāciccedaśaktaṃ sarvadaiva tat ॥ 21 ॥

<h2 id='197,ix'>197,ix <small><small>(<a href='docExplore?doc_id=PVA_197,ix_198,i'>PVA_197,ix_198,i</a>)</small></small></h2>

yadi sāmānyaṃ śabdapratyayagocaraḥ । tatsāmānyaṃ kevalamanyathā vā gṛhyeta । yadi kevalaṃ sāmānyaṃ gṛhyate vyaktyapāye 'pi bhavati pratyayaḥ kintvatītādipratītirna syāt । nahi sāmānyamatītādirūpaṃ । atha sāmānyamatītādivyaktiyogādatītādīti vyapadiśyatedhyavasīyate vā । tathā sati vyaktirūpasahitameva gṛhyate । na cātītādivyaktīnāṃ rūpamasti । kathamatītādervyaktirūpadvāreṇātī'tādirūpatāpratītiḥ । nahyaviṣayīkṛtatadrūpastādrūpyeṇāparaparigrahaṇe samarthaḥ ।

<198>

<h2 id='198,i'>198,i <small><small></small></small></h2>

atha kevalasyāpi sāmānyasya grahaṇe vyavahāraḥ ।

<h2 id='198,ii'>198,ii <small><small>(<a href='docExplore?doc_id=PVA_198,ii'>PVA_198,ii</a>)</small></small></h2>

tadāpyaparo doṣaḥ । tasya tat sāmānyanna bhavati tadvyaṅgyañca na bhavati । nahi tadvyatirekeṇa gṛhyamāṇaṃ svatantrantasya taditi vyapadeśārhaṃ । tadvyaṅyamvā । svajñānena pratītirhi vyañcakaḥ pradīpādiprakāśaḥ । vyaktipratītimantareṇāpi yadi sāmānyaṅkevalampratīyate na vyaktivyaṅgyaṃ 〈।〉 tena nityopalabdhirasya syāt । vyaktiśūnye 'pi pradeśe sāmānyamupalabhyate । yathā śabdāt tadvyaktyabhāve 'pi taddeśe । atha vyañjikāmvyaktimantareṇendriyeṇa na gṛhyate । indriyeṇa grṛhyamāṇaṃ sāmānyamvyaktivyaṅgyaṃ yathā ghaṭādayaḥ śabdāt pratīyamānā na pradīpādikamapekṣante । indriyeṇa pratīyamānāstvapekṣanta ityadeṣaḥ ।

<h2 id='198,iii'>198,iii <small><small>(<a href='docExplore?doc_id=PVA_198,iii_198,iv'>PVA_198,iii_198,iv</a>)</small></small></h2>

tadapyayuktaṃ । śabdāt ghaṭādisāmānyameva pratīyate 〈।〉 tatkathaṃ sa dṛṣṭāntaḥ pakṣīkṛtatvāt sāmānyasya । nahi pakṣa eva dṛṣṭānto dṛṣṭāntadoṣābhāvaprasaṅgāt । tato yadi śabdāt svarūpeṇa sāmānyampratīyate kintasya pratyakṣapratītyā ।

<h2 id='198,iv'>198,iv <small><small></small></small></h2>

nanu pratyakṣagrahaṇābhāve kathaṃ śabdāt pratītiḥ sambandhagrahaṇābhāvāt । nanu yaḥ śabdādākāraḥ pratibhāti sāmānyasya kintadrūpaṃ sāmānyamanyathārūpaṃ vā । yadi tadrūpantadeva tarhi vyakti vyaktampratyakṣeṇāpi pratīyeta tenaiva rūpeṇa jñānañjanayet । atha pratyakṣeṇa pratīyate tatsāmānyasya rūpaṃ । tathā sati tatra saṅketakaraṇe kathamanyatra pratītiḥ pratyakṣapratipannenaiva rūpeṇa bhāseta śabde 'pi pratyaye । na ca tatsvabhāvonyasvabhāvatayā pratyayāntare pratibhāsate । nityañca sāmānyantadrūpameva sarvadā ca pratibhāsate । yataḥ ।

<h2 id='198,v'>198,v <small><small>(<a href='docExplore?doc_id=PVA_198,v_198,vii'>PVA_198,v_198,vii</a>)</small></small></h2>

	tasya śaktiraśaktirvā yā svabhāvena saṃsthitā ।
	nityatvādacikitsyasya kastāṃ kṣapayituṃ kṣamaḥ ॥ 22 ॥
	tacca sāmānyavijñānamanurundhan vibhāvyate ।
	nīlādyākāraleśo yaḥ sa tasmin kena nirmitaḥ ॥ 23 ॥

<h2 id='198,vii'>198,vii <small><small></small></small></h2>

yadi śabdataḥ kevalasāmānyapratītiḥ kevalenaiva sāmānyākāreṇa pratibhāsitavyaṃ । nīlādyākāraleśasya kuto'vakāśaḥ । vyakteścet vyakterapratibhāsane kutaḥ । vyaktijanitatvāditi na yuktaṃ । sāmānyābhāvaprasaṅgāt । tadvyatirekeṇānavabhāsanāt । anugatākāratāpi nānyā nīlādyākārata ityuktaṃ । tatra ca samānākāratāyāmarthānāṃ sāmānyamiti na syāt । ubhayorapi pratīteriti cet । na indriyagrāhyatā syāt । indriyeṇa vyaktipratīterbhaviṣyatīndriyagrāhyateti na nyāyaḥ । śabdāt pratītirna sāmānyasya syāt 〈।〉 nahi tathābhūtaṃ sāmānyamastīti pratītiḥ sampratyayābhāvād bhinnapratibhāsanācca । tasmād vyaktivyatireki kiñcit pratipādyamiti śabdād vyaktirūpapratipattau nākṣasaṃhate sāphalyamvyarthatā bhavet

<h2 id='198,viii'>198,viii <small><small>(<a href='docExplore?doc_id=PVA_198,viii_198,ix'>PVA_198,viii_198,ix</a>)</small></small></h2>

	pratyakṣapratyayārthatvāt nākṣāṇāmvyarthateti cet ।
	saivaikarupācchabdādirbhinnābhāsā matiḥ kutaḥ ॥ 24 ॥

<h2 id='198,ix'>198,ix <small><small></small></small></h2>

arthasvarūpapratipattereva pratyakṣatā sā cedasti vyarthataivākṣāṇāṃ । purovarttitayā pratipattiravyakṣatā na sākṣāditi cet । na । śabdasyānyathā pratīteḥ tarhi śabdaḥ purovarttyeva gṛhyate । tasyādhyakṣatā na syāt । sarvātmanā pratītiriti cet । śabdādapi sa eva pratīyate saṅketasya

<199>

<h2 id='199,i'>199,i <small><small>(<a href='docExplore?doc_id=PVA_199,i'>PVA_199,i</a>)</small></small></h2>

tatraiva grahaṇāt paritoṣārthatvāditi cet । na । paritoṣasyāpi bhāvāt । īdṛśastava paritoṣa iti śabdaśruterāsīditi prayogānneti cet । na 〈।〉 bhavatītyatīte 'pi prayogasya sambhavāt । athāpi syādatītānāgatayoreva śabdaḥ prayujyate । vyavahrite ca varttamāne । na tvavyavahite dṛśyamāna evaṃ tatra prayogavaiyarthyāt । na vātītā rūpādayaḥ paritoṣakāriṇo vyavahitāścādṛśyamānāḥ । tenendriyāṇāṃ sāphalyamiti cet । tadasat ।

<h2 id='199,ii'>199,ii <small><small>(<a href='docExplore?doc_id=PVA_199,ii_199,iv'>PVA_199,ii_199,iv</a>)</small></small></h2>

	svarūpeṇa hi yad dṛṣṭantadatītādikaṅ kathaṃ ।
	na hyadṛśyādatītādi paraṃ rūpād vibhāvyate ॥ 189 ॥ (PVA)

<h2 id='199,iii'>199,iii <small><small></small></small></h2>

cakṣurādināpi dṛśyamānamavyavahitasvarūpadarśanādeva paritoṣakāri ca । na ca vyavahite 'pi gītadhvaniḥ svarūpeṇa pratīyamānaḥ paritoṣasya na vidhāyakaḥ । jalataraṅganyāyenāgateravyavahita eveti cet । naitadapi sāraṃ ।

<h2 id='199,iv'>199,iv <small><small></small></small></h2>

	dūradeśatayā tasya pratīterāgatiḥ kutaḥ ।
	upādānasya dūratve'tiprasaṅgaḥ pravṛttimān ॥ 190 ॥ (PVA)

<h2 id='199,v'>199,v <small><small>(<a href='docExplore?doc_id=PVA_199,v'>PVA_199,v</a>)</small></small></h2>

dūradeśo 'pi pratīyamāno yadi saṃyuktaḥ śarīrādhiṣṭhānaiḥ । rūpādayo 'pi tathā syuḥ । tataḥ śabdā'numānādanyato vā vikalpādarthapratītau cāṇḍālasparśāgamyāgamanādayo bhaveyuḥ । tasmād yadi śabdārthasya svarūpeṇa pratipattiratītāditā na syāt । dṛśyamānā api svarūpeṇa pratītita evānātītādayaḥ । samvāde 'pi samvādādiśabdādastyeva । athendriyeṇa pratītirevāstitā na pratītimātraṃ । śabdavaikalyādayo 'pi hi vidyamānatāmvināpi dṛṣṭavṛttayaḥ ।

<h2 id='199,vi'>199,vi <small><small>(<a href='docExplore?doc_id=PVA_199,vi_199,ix'>PVA_199,vi_199,ix</a>)</small></small></h2>

	indriyeṇa pratītiścedastitvammaśakādayaḥ ।
	kinna santyupaghātāccedupaghātaḥ kathammataḥ ॥ 191 ॥ (PVA)
	anyathā pratipattiścenna santi maśakādayaḥ ।
	evantarhi svarūpasya pratītirastitā matā ॥ 192 ॥ (PVA)

<h2 id='199,viii'>199,viii <small><small></small></small></h2>

tasmāt svarūpapratipattirevāstitādhyakṣatā'vyavahitatā ceti na viśeṣaḥ śābdendriyapratyayayoriti pratyakṣapratyayaprayojanatā na yuktimatpakṣāṇāmato vaiphalyameva । itaśca sāmānyamavastu ।

<h2 id='199,ix'>199,ix <small><small></small></small></h2>

	na jātirjātimadvyaktirūpaṃ yenāparāśrayaṃ ।
	siddhampṛthak cet kāryatvaṃ hyapekṣetyabhidhīyate ॥ 25 ॥
	niṣpatteraparādhīnamapi kāryaṃ svahetunā ।
	sambadhyate kalpanayā kimakāryaṃ kathañcana ॥ 26 ॥
	anyattve tadasambaddhaṃ siddhāto niḥsvabhāvatā ।

<h2 id='199,xii'>199,xii <small><small>(<a href='docExplore?doc_id=PVA_199,xii'>PVA_199,xii</a>)</small></small></h2>

jātimadvā vastu jātirucyetānyadvā । tatra na tāvad vastuvyaktirūpameva jātirvyaktayo yenāparāśrayā amiśrāḥ pratyakṣeṇa pratīyante । na hyanyathā'bhrāntapratyayena pratīyamānamanyathā bhavati । tathānyanirapekṣāḥ śāvaleyādayaḥ pratīyante kevalakevalāḥ । atha paścād dvitīyādivyaktayaḥ pūrvapūrvasāpekṣatayā pratīyante tatsamānametat tadevedamiti vā । tadapyayuktaṃ 〈।〉 kāryamapi yāvadaṅkurādikalpanayā sambadhyate svahetunā niṣpatteraparādhīnatvāt । tathāhi yāvadaniṣpannantāvadatra kalpanaiva niṣpattikāle 'pi tatsahabhāvitayā'parādhīnamvinaṣṭamvā kāraṇamiti kalpanayaiva sambandhaḥ kāryāṇāmapi kāraṇaiḥ kimaṅga viparyaye । tasmādanyattvavyaktyantarād vyakteḥ sāmānyasya vā tadasambaddham 〈।〉 ato niḥsvabhāvatā sāmānyasya । nahyasambaddhampratīyamāna <200> sāmānyaṃ । abhāvo 'pi tarhi satsambaddhatayā pratīyamānaḥ sāmānyambhavet । niḥsvabhāvatāyāḥ samānatvāt ।

<h2 id='200,i'>200,i <small><small>(<a href='docExplore?doc_id=PVA_200,i_200,ii'>PVA_200,i_200,ii</a>)</small></small></h2>

	atiprasaṅgo'bhāvasya nāpekṣā'bhāvatastayoḥ ॥ 27 ॥

<h2 id='200,ii'>200,ii <small><small></small></small></h2>

śaśaviṣāṇaṃ śaśaviṣāṇamiti bhavatyeva sāmānyamvyaktyapekṣayā । anyavyakteḥ kasmānneti cet । vastusāmānyavādino 'pi gotvaṅ karkādikasya kasmānna bhavati । apekṣā'bhāvāt । nahi karkādivyaktyā tad vyajyate । evantarhi śāvaleyādiṣvapekṣābhāvādeva kharaviṣāṇādikasya na tatsāmānyarūpatā । gotvasya tu tadāśrayaṇena bhāvāt । tatra ca pravarttanād bhavatyapekṣālakṣaṇaḥ sambandha iti na doṣaḥ । na ca tadrūpanteṣāmasti 〈।〉 nāpi tādātmyasambandhastathāpi tathā bhavatyanādivāsanāsāmarthyāt ।

<h2 id='200,iii'>200,iii <small><small>(<a href='docExplore?doc_id=PVA_200,iii_200,iv'>PVA_200,iii_200,iv</a>)</small></small></h2>

	tasmādarūpā rūpāṇāmāśrayeṇopakalpitā ।
	tadviśeṣāvatārārthairjātiḥ śabdaiḥ prakāśyate ॥ 28 ॥

<h2 id='200,iv'>200,iv <small><small></small></small></h2>

na khalu jāte rūpamasti 〈।〉 kevalaṃ rūpāṇāmāśrayeṇa tatra pāramparyeṇotpattilakṣaṇamiti rūpavatīva pratīyate । tata eva ca tadutpattestadadhyavasāyācca tajjātipratītau viśeṣeṣu pravarttate 〈।〉 tena tadviśeṣāvatārārthairapi śabdaiḥ saiva prakāśyate nāparāvyatiriktetyupasaṃhāraḥ ।

<h2 id='200,v'>200,v <small><small>(<a href='docExplore?doc_id=PVA_200,v_200,vii'>PVA_200,v_200,vii</a>)</small></small></h2>

bhavatu rūpākāratā jāterekatvādhyavasāyastu kuto vyaktyeti । rūpaṃ hi dṛṣṭamadṛṣṭantvekatvādhyavasānaṅ kathaṃ । atrocyate ।

<h2 id='200,vi'>200,vi <small><small></small></small></h2>

	tasyāṃ rūpāvabhāso yastattvenārthasya vā grahaḥ ।
	bhrāntiḥ sā; 'nādikālīnavāsanābhyāsanirmitā ॥ 26 ॥

<h2 id='200,vii'>200,vii <small><small></small></small></h2>

na khalu tattve darśanādeva tadrūpāropaḥ । bhrāntiparamparāpi bhavatyeveśvarādikalpanāvat । asphuṭāvabhāse 'pi sphuṭadarśanāt kathamiti bhrāntiparamparaivātrāpi śaraṇaṃ । tasmādaparabhrāntidarśanāyātaiva bhrāntiḥ sāpyaparasmādityanāditaiva bhrānteḥ śreyasīti na darśanena tadrūpasya prayojanaṃ । athavā ।

<h2 id='200,viii'>200,viii <small><small>(<a href='docExplore?doc_id=PVA_200,viii_200,ix'>PVA_200,viii_200,ix</a>)</small></small></h2>

	arthānāṃ yacca sāmānyamanyavyāvṛttilakṣaṇaṃ ।
	yanniṣṭhāta ime śabdā rūpantasya na kiñcana ॥ 30 ॥

<h2 id='200,ix'>200,ix <small><small></small></small></h2>

nahi jāte rūpamastyanyavyāvṛttilakṣaṇāyāḥ । tato hi vijātīyādanabhimatād vyāvṛttimeva śabdāḥ kurvate । vyāvṛttiśca tato vṛtyabhāva eva । nahi nivṛttimātreṇa kaścidarthī । nahi ghaṭamānayeti paṭādīnāmanānayanameva prārthyate । naitadasti । ānayetyanānayanampratiṣedhyate । tataḥ svayamevānayanambhavati । taccāghaṭe 'pi prasaktamiti tasya niṣedhaḥ । na ca niṣedhasya rūpaṃ ।

<h2 id='200,x'>200,x <small><small>(<a href='docExplore?doc_id=PVA_200,x_201,i'>PVA_200,x_201,i</a>)</small></small></h2>

nanu prathamasya śabdasya vidheḥ śabdārtho bhaviṣyati । na tatra pratiṣedhassambhavati prasaktabhāvāt । tadapi na ।

<h2 id='200,xi'>200,xi <small><small></small></small></h2>

	anānayanamevātra prasaktantanniṣidhyate ।
	audāsīnyāt parannāsti prasaktistasya kā'parā ॥ 193 ॥ (PVA)

<h2 id='200,xii'>200,xii <small><small></small></small></h2>

atrānudyoga evānānayanantadeva prasaktanniṣidhyate śabdena ।

<201>

<h2 id='201,i'>201,i <small><small></small></small></h2>

nanu tasya niṣedhonyasya vidhānameva tatkathaṃ rūpannāsti tasyeti । atredamucyate ।

<h2 id='201,ii'>201,ii <small><small>(<a href='docExplore?doc_id=PVA_201,ii_201,v'>PVA_201,ii_201,v</a>)</small></small></h2>

	niṣedhe tasya rūpasya svayamevānyakalpanā ।
	na tatra śabdavyāpāḥ svayamarthatvato gatiḥ ॥ 194 ॥ (PVA)

<h2 id='201,iii'>201,iii <small><small></small></small></h2>

kathamanyabhāva evānyasyābhāva iti cet । anyapratipattau tatkalpanotpatteḥ । kalpanārūpānyāpohapakṣe vā taduktimiti na doṣaḥ । svabuddhimeva tadviviktāmanubhavato nāstīti pratīteḥ ।

<h2 id='201,iv'>201,iv <small><small></small></small></h2>

nanu sāmānyabuddhistāvadasti । tatra yo'rthākāraḥ sa sāmānyaṃ sadeva । yadi nāma tasyārtharūpatā nāsti tasyānyathāpratibhāsanāt । vyatiriktantu tat sāmānyanna bhavatīti na yuktaṃ । atrocyate ।

<h2 id='201,v'>201,v <small><small></small></small></h2>

	sāmānyabuddhau sāmānye nārūpāyāmapīkṣaṇāt ।
	arthabhrāntirapīṣyeta sāmānyaṃ sāpyabhiplavāt ॥ 31 ॥
	artharūpatayā tattvenābhāvācca na rūpiṇī ।

<h2 id='201,vii'>201,vii <small><small>(<a href='docExplore?doc_id=PVA_201,vii'>PVA_201,vii</a>)</small></small></h2>

sāmānyabuddhau hi pratibhāsamānaṃ sāmānyamiṣyeta । yadyarūpatā nirākāratā sidhyet tadā niyamena buddherapareṇa tena bhavitavyamiti sāmānyaṃ syāt । tasya sāmānyena rūpeṇa dṛṣṭeḥ kintu sārthabhrāntirapi yathaiva hi tatsāmānye nekṣyate । tathā bhrāntireṣetyapi pratīyata eva 〈।〉 sāpi na svarūpeṇa sāmānyaṃ । svākāraniṣṭhatayā svalakṣaṇatvāt api tvabhiplavādartheṣu plavamānatvādartharūpatayā tattvenābhāva iti ca pratipatteḥ । nahi sāmānyamidamartheṣu vidyate 〈।〉 yathā tanniṣṭhatayā pratīyate । atastena rūpeṇa sālambanatvena na rūpiṇī na sasvabhāvā । tathā parīkṣākṣamatvāt । anyathā pītādayo 'pi sitaśaṅkhādiṣu bhaveyureva । tasmānna sāmānyamvastu ।

<h2 id='201,viii'>201,viii <small><small>(<a href='docExplore?doc_id=PVA_201,viii_201,xi^1'>PVA_201,viii_201,xi^1</a>)</small></small></h2>

avācyatvāccāvastu sāmānyaṃ । na khalu sāmānyantattvānyattvābhyāmavācyatve 'pi vastu । kutaḥ ।

<h2 id='201,ix'>201,ix <small><small></small></small></h2>

	niḥsvabhāvatayā'vācyaṅ kutaścid vacanānmataṃ ॥ 32 ॥
	yadi vastu na vastūnāmavācyatvaṅ kathañcana ।

<h2 id='201,xi'>201,xi <small><small>(<a href='docExplore?doc_id=PVA_201,xi^2_202,iii'>PVA_201,xi^2_202,iii</a>)</small></small></h2>

yadātu tattvānyattvābhyāmavācyantadasvabhāvaṃ । avaśyaṃ hi bhavatā bhāvena tattvānyattvābhyāmavācyena na bhavitavyaṃ । atha sāmānyāntarādanyattvena vācyameveti niyamena bhede sati vastunā sāmānyena bhavitavyam । yadi vastuvyakterapi tattvānyattvābhyāmvācyambhavet । tata evāvācyatvādavastu । tatsambandhādevāvācyatā tata iti cet । vyatiriktasya kāryakāraṇabhāva eva sambandhaḥ । tataḥ sarvakāryāṇāṅ kāraṇāpekṣayā'vācyatvambhavet । na ca dhūmo'gnestattvānyattvābhyāmavācyaḥ । deśābhedāt sāmānyasya vyakteravācyateti cet । na deśo nāmāsti vastutaḥ padārthādaparaḥ । bhedāpratibhāse kathambhedābhāvo na bhavet । bhedapratibhāsane kenābhedaḥ । tatastattvānyattvādaparaḥ prakāro nāsti vastuna iti kutaścidapyavācyatvādavastu । sāmānyāntarādapi naiva tadbhedena vācyaṃ । sāmānyāntarasyāpi vastutvasiddheḥ । atha parikalpitādapi bhedena vācyatve vastu । śaśaviṣāṇādīnāmapi parasparambhedād vastutāprasaṅgaḥ । upādānabhedātteṣāmbhedo na <202> paramārthataḥ । śaśādimastakabhedopādānabuddhirivāsau bhidyate na śaśaviṣāṇādaya iti cet । ihāpyevamucyamāne ko virodhaḥ । vyaktyupādānabhedādatrāpi buddhibheda eva na vastubhedaḥ iti । tadāha ।

<h2 id='202,i'>202,i <small><small></small></small></h2>

	naiva vācyamupādanabhedād bhedopacārataḥ ॥ 33 ॥

<h2 id='202,ii'>202,ii <small><small></small></small></h2>

yadi ca sāmānyaṃ vyaktirvā vācyaṃ śabdānāmbhavet । atītānāgatamvācyanna syānna caivaṃ yāvatā ।

<h2 id='202,iii'>202,iii <small><small></small></small></h2>

	atītānāgate 'pyarthe sāmānyavinibandhanāḥ ।
	śrutayo niviśante sadasaddharmaḥ kathambhavet ॥ 34 ॥

<h2 id='202,iv'>202,iv <small><small>(<a href='docExplore?doc_id=PVA_202,iv'>PVA_202,iv</a>)</small></small></h2>

yadyatīte 'pi vastunyanāgate 'pi vā sāmānyampratīyeta tattarhi sāmānyamatītānāgatasyāvastunaḥ sadasato dharmaḥ kathambhavet । nahyasataḥ sandharmo bhavati । sata eva vyaktyantarasya dharma iti cet । taddharmatayā pratīyamānasya kathamatītatā । atītavyaktibalena hi sāmānyasyātītatā na svataḥ । tenātītayogitayā sāmānyasyātītateti niyamena sāmānyamasato dharmaḥ 〈yaścāsato dharmaḥ〉 sanna bhavati । yathā śaśaviṣāṇatvamabhāvatvamvā । san vā'sato dharmo na bhavati kāryotpādanaśaktidadaṅkurādīnāṃ । ko virodha iti cet 〈।〉 sambandhābhāva eva । nahyasatā sambandhaḥ śakyaḥ pratipattuṃ । tathā cet sāmānyamapyasadeva pratīyate yathā vyaktirviśeṣābhāvāt । vyaktirapi tarhi satyeva pratīyate atītānāgatasya sattvāt । yadi satkathamatītaṃ । pratipatteratītatvāt । sāpi pratītiḥ pratīyata eva । apratyakṣatayā pratītiriti cet । na 〈।〉 apratyakṣatāyā eva svarūpapratipattāvabhāvādityuktaṃ । tasmādasato'tītāderna dharmaḥ satsāmānyaṃ ।

<h2 id='202,v'>202,v <small><small>(<a href='docExplore?doc_id=PVA_202,v_202,vi'>PVA_202,v_202,vi</a>)</small></small></h2>

	upacārāt tadiṣṭañced vartamānaghaṭasya kā ।
	pratyāsattirabhāvena yā paṭādau na vidyate ॥ 35 ॥

<h2 id='202,vi'>202,vi <small><small></small></small></h2>

asadityasiddho hetuḥ । upacārāt tadiṣṭaṃ asaddharmatvanna paramārthata iti । asaddharmatvamasiddho hetuḥ । yaccopacaritantattatra paramārthato nāstīti tatrātītānāgate sāmānyasya paramārthataḥ sattvābhāvāt sattvamasiddho heturityabhiprāyaḥ ।

<h2 id='202,vii'>202,vii <small><small>(<a href='docExplore?doc_id=PVA_202,vii'>PVA_202,vii</a>)</small></small></h2>

atra parihāraḥ । tatrātītādau sāmānyadharmasya copacāraḥ । śabdasya vyakterveti pakṣāḥ । yadi sāmānyasyopacāraḥ । tadayuktaṃ । vartamānaghaṭe yat sāmānyantasyopacāro'tīte sambandhāt so dṛśyādvā । anyathā pratyāsattirahite upacāre'tiprasaṅgaḥ । na cāsatā sambandhaḥ sādṛśyamvā । sattvaprasaṅgād atītāderapi sattvamiti pratyuktaṃ । atha śabdasyopacāraḥ । tadapyayuktaṃ । arthamantareṇa śabdasyāpravṛtteḥ । pravṛttau vā'bhāve 'pi śabdāḥ pravarttanta iti prāptaṃ । tacca sāmānyamato na vastu । atha vyakterupacārastatrāpi pratyāsatyā bhavitavyaṃ । apratyāsattikasyopacārasyāyogāt । śabdopacāre 'pyetadeva vācyaṃ 〈।〉 athātītānāgatayorekatvād rūpasādṛśyādupacārastadevātītamarthakriyā tu nāstīti tata upacārorthakriyāyā iti sāmānyameva tatra pratīyate netarathā । tathā tarhi sarvamasti kathamatītatvaṃ । arthakriyā nāsti teneti cet । yadi sā nāsti saivātītā kathambhāvaḥ । tadyogād bhāvo 'pyatīta eveti cet । tadyogaḥ kena pratipannaḥ । pratītāvabhāvasyāpi pratītiḥ । api ca ।

<203>

<h2 id='203,i'>203,i <small><small>(<a href='docExplore?doc_id=PVA_203,i_203,iv'>PVA_203,i_203,iv</a>)</small></small></h2>

	arthakriyā'pi tasyāsti sarva mastīti darśane ।
	tasyābhāve kathambhāvasyābhāvo bhāviko bhavet ॥ 195 ॥ (PVA)

<h2 id='203,ii'>203,ii <small><small></small></small></h2>

atha samvṛtyā'tītāditā paramārthataḥ sarvamasattyeveti cet ।

<h2 id='203,iii'>203,iii <small><small></small></small></h2>

	keyaṃ samvṛttirarthasya jñānālambanatā yadi ।
	paramārtha eva sakalaḥ sattyatā samvṛteḥ kathaṃ ॥ 196 ॥ (PVA)

<h2 id='203,iv'>203,iv <small><small></small></small></h2>

asadrūpapadārthālambanā hi samvṛtistattvasamvaraṇāt । tattvaprakāśane tu na samvṛtirnāma । atītādikañca yadi samvṛtirna paramārthaḥ । atītādirūpatāvyatirekeṇa bhāvasyābhāvānna kiñcit tattvamiti syāt । varttamānamparamārthañcedatītādikaṃ samvṛtiraparamārtha iti sāmānyamavastviti siddhaṃ । nahi varttamānamātrabhāvi sāmānyamiti sakalaṃ susthaṃ । tasmānnopacāro nāma vastuni vācye । tathāyamevopacāro yadasatpratipādanaṃ ।

<h2 id='203,v'>203,v <small><small>(<a href='docExplore?doc_id=PVA_203,v_203,vii'>PVA_203,v_203,vii</a>)</small></small></h2>

asacca sāmānyamvyaktirvā । atītavastvabhidhāyināṃ śabdānāmarthaḥ । tathāhi । yad dṛṣṭantadevādhyāropyate । tadapyasat ।

<h2 id='203,vi'>203,vi <small><small></small></small></h2>

	yena rūpeṇa tad dṛṣṭantenaivāropyate nahi ।
	yena dṛṣṭanna tad vastu tenāropyate tena hi ॥ 197 ॥ (PVA)

<h2 id='203,vii'>203,vii <small><small></small></small></h2>

athātītādau pravarttamānaḥ pratyayastaddeśakālasambandhitayā pratīyate । tato'tīte 'pīdānīntadeva pūrvakṛtaṃ rūpamāropyate । yathā vā hī ke pūrvadṛṣṭagotvāropaḥ । evantarhyanatīte 'pi tasmin pūrvarūpāropa eva pratīyate nānyathā'numānenāpi sāmānyampratyetuṃ śakyaṃ । tataḥ sarvatropacāra eva na paramārthaḥ sāmānyaṃ । sarvatrāropalakṣaṇatvāt ।

<h2 id='203,viii'>203,viii <small><small>(<a href='docExplore?doc_id=PVA_203,viii_203,ix'>PVA_203,viii_203,ix</a>)</small></small></h2>

atha pratyakṣeṇa vidyamānameva sāmānyaṅ gṛhyate tatparamārtho bhaviṣyati । tattarhi nānumānādinā pratīyata iti tadavastu sāmānyaṃ ।

<h2 id='203,ix'>203,ix <small><small></small></small></h2>

atha pratyakṣeṇāpi yat pūrvasādhāraṇamaspaṣṭābhaṃ rūpampratīyate śabdato 'pi tadanumānato 'pi tathaiva pratīyate । spaṣṭatvantu tatra vyaktereva pratīyate । tato yadi nāmaviśeṣāṃśe na pravarttate'numānaṃ śābdamvā sāmānyāṃśe tu aspaṣṭāvabhāsini pravarttata eva । tadapyasat ।

<h2 id='203,x'>203,x <small><small>(<a href='docExplore?doc_id=PVA_203,x_203,xii'>PVA_203,x_203,xii</a>)</small></small></h2>

	pratyakṣataiva nāstyatra sāmānye'nakṣabhāvataḥ ।
	asākṣātkaraṇāccaitat paścādevābhidhāsyate ॥ 198 ॥ (PVA)

<h2 id='203,xi'>203,xi <small><small></small></small></h2>

na khalu pūrvasādhāraṇatāyāmadhyakṣamiti pratipādayiṣyate । naṣṭe 'pi ca pūrvaviśeṣe tatsādhāraṇatā pratīyamānā kathamvastu । sadasaddharmaḥ kathambhavedityuktaṃ ।

<h2 id='203,xii'>203,xii <small><small></small></small></h2>

athobhayasādhāraṇatve kathamavastutā vastutāpi bhavet । tadapyayuktaṃ । nahi vartamānaḥ pratibhāso'tītapratibhāsena sahaikatayā pratīyate । anekapratibhāse ca kānyā sādhāraṇatā nāma । tasmādatītādirūpapratibhāsanāt asadeva śabdaviṣayaḥ na cātropacāraḥ । askhalatpratyayaviṣayatvāt । yataḥ ।

<h2 id='203,xiii'>203,xiii <small><small>(<a href='docExplore?doc_id=PVA_203,xiii_204,i'>PVA_203,xiii_204,i</a>)</small></small></h2>

	buddheraskhalitā vṛttirmukhyāropitayossadā ।
	siṅhe māṇavake ceti ghoṣaṇāpyasti laukikī ॥ 36 ॥

<h2 id='203,xiv'>203,xiv <small><small></small></small></h2>

buddherevāskhalitā vṛttirmukhyāropitayornibandhanambha 〈va〉 tyanyathā ca skhaladgatirhi pratyayo māṇavake tena siṃhatvamupacaritaṃ । anyatra siṃha eva tatheti mukhyantat । atra tūbhayatrāpi na skhalatpratyayaviṣayatā tato nopacāraḥ । asadarthatayopacāra iti cet । yadyasadarthapratyayaviṣayatā tathā sati sāmānyantattvādevāvastviti siddhaṃ । kiñca ।

<204>

<h2 id='204,i'>204,i <small><small></small></small></h2>

	yatra rūḍhyā 'sadartho 'pi janaiḥ śabdo niveśitaḥ ।
	sa mukhyastatra tatsāmyād gauṇo'nyatra skhaladgatiḥ ॥ 37 ॥

<h2 id='204,ii'>204,ii <small><small>(<a href='docExplore?doc_id=PVA_204,ii'>PVA_204,ii</a>)</small></small></h2>

abhāvaśabdo hyabhāve'skhaladgatitvānmukhyaḥ । bhāva evāprayojanatvādanyatra putrādāvabhāvaśabdo gauṇa iti lokaprasiddhiḥ । tasmādabhāvo bhāve ca samānatvādapratītādau na sāmānyamvastu, avastugrāhipratyayasamānākāragrahaṇāt । athaitadevopacaritatvaṃ yadasati vastuni pravarttanaṃ । samānākāratāyāṃ asati pravarttanamiti kuta etat । pratītereva tathā bhāvāditi cet । nanvavijñānanāśe pratītibhedo 'pi nāstyeva । yāpyasau naṣṭa iti pratītiḥ sāpyanaṣṭe bhavati । sandeho bhaviṣyatīti cet । sandeho 'pi na syādeva yadi vastu pratibhāseta । pratibhāsamāne 'pi sādṛśyāt sandeha iti cet ।

<h2 id='204,iii'>204,iii <small><small>(<a href='docExplore?doc_id=PVA_204,iii_204,v'>PVA_204,iii_204,v</a>)</small></small></h2>

nanvabhede 'pi nopalakṣitayoḥ sādṛśyamiti śakyamvaktuṃ । anupalakṣaṇe tu bhedasya tattvameva na sādṛśyaṃ । atha kālabhedād bhedaḥ 〈।〉 tadasat ।

<h2 id='204,iv'>204,iv <small><small></small></small></h2>

	kālabhedena yo bhedastattvātattvantataḥ kutaḥ ।
	sadarthatve 'pi kālasya bhedaḥ pratya〈ya〉yornna kim ॥ 199 ॥ (PVA)

<h2 id='204,v'>204,v <small><small></small></small></h2>

yathā bhavataḥ sadarthatve 'pi pūrvāparapratyayayoḥ kālabhedastathaivāsadarthatve 'pīti kutaḥ kālabhedāt sadarthetaravibhāgaḥ । athānumānāt sadarthatā nanu mānamapyatītānāgatayorastyeva । liṅgaviśeṣādatītādivibhāga iti cet । tathā hi । liṅgāt kiñcidatītayā kiñcid vartamānatayā'parantu bhāvitayeti nāsti buddheḥ samānatvaṃ । tadasat ।

<h2 id='204,vi'>204,vi <small><small>(<a href='docExplore?doc_id=PVA_204,vi_204,viii'>PVA_204,vi_204,viii</a>)</small></small></h2>

	liṅgādutpadyamānāpi yadi vastuni sā bhavet ।
	nākārāntarasandehaḥ sarvākāraparigrahāt ॥ 200 ॥ (PVA)

<h2 id='204,vii'>204,vii <small><small></small></small></h2>

tasmāt tatrāpi sa ākāraḥ śabdākāravat sandehaviṣayatvādavastviti yuktaṃ । nahi pratīyamāna eva sandehaḥ । ākārāntare sandeha iti cet । atrocyate ।

<h2 id='204,viii'>204,viii <small><small></small></small></h2>

	tadākārāntarantatra pratītaṃ yadi vā'nyathā ।
	pratītañcenna sandehaḥ sandigdhantatkṣaṇonyathā ॥ 201 ॥ (PVA)

<h2 id='204,ix'>204,ix <small><small>(<a href='docExplore?doc_id=PVA_204,ix'>PVA_204,ix</a>)</small></small></h2>

yadi hi tasya pratītiḥ pratītereva na sandehaḥ । apratīyamānamapyanābhāsameva kastatra sandehaḥ । yadi hyapratīyamānataiva sandehaḥ sarvatrānābhāsane sandigdhatā bhavet । apratīyamāna eva sandeho'parasya vikalpasya calācalasya bhāvāditi cet । yadi pratītiḥ kathamvikalpasya calanaṃ । kiñca । kiṃ svarūpasya calanamatha vikalpasya prameyasya । vikalpasvarūpasya calanena prameyasandehaḥ । atha prameyasya calananna pratibhāsamānasya calanābhāvāt । athātra na sandehaḥ 〈।〉 kimidandrakṣyāmi na veti drakṣyamāṇatāyāṃ sandeha iti cet । sāpi pratibhāti na veti 〈।〉 tadeva pakṣadṛyamakṣīṇamāvarttate । yadi drakṣyamāṇatā dṛṣṭā kathaṃ sandehaḥ । na dṛṣṭā cetkaḥ sandeha iti । atha sāmānyapratyakṣād viśeṣāpratyakṣād viśeṣasmṛteśca sandehaḥ । tadapyasat । yataḥ ।

<h2 id='204,x'>204,x <small><small>(<a href='docExplore?doc_id=PVA_204,x_204,xi^1'>PVA_204,x_204,xi^1</a>)</small></small></h2>

	yosau viṣeśo 'pratyakṣastasyāpratyakṣataiva kā ।
	paryudāsaprasajyābhyāmaparanna niṣedhanam ॥ 202 ॥ (PVA)

<h2 id='204,xi'>204,xi <small><small>(<a href='docExplore?doc_id=PVA_204,xi^2'>PVA_204,xi^2</a>)</small></small></h2>

yadi paryudāsaḥ pratyakṣādanyatsamvedanamapratyakṣamiti tadā'nyadapi samvedanaṃ sālambanamiti kathaṃ sandehaḥ । atha na jñāyate kiṃ sālambanamathānyatheti tataḥ sandehaḥ । tatrāpi sālambanatva<205>mpratibhāti na ceti tadevāvarttate । atha tannirālambanamapi sambhavati viparyayeṇa ceti sandehaḥ । pratibhāsamātrameva tarhi nārthaḥ pratibhātīti kathamvastuvipayaṃyatā'numānasya । sāmānyapratyakṣāditi ca viśeṣaṇamanarthakaṃ । anumānapratīyamāne 'pi sandehāt । yatra ca viśeṣe'pratyakṣatā sa kintasyaivānyasya veti vikalpaḥ । tasyaiva cet svarūpaṃ kathamapratyakṣatā । anyasya cet । kathantaddarśanāttatra sandehaḥ । tadapi tatra dṛṣṭamiti cet । yadi nāma dṛṣṭantathāpi dṛṣṭamiti smaraṇamastu kathaṃ sandehaḥ । kadācinna dṛṣṭamapīti cet । anyadā na dṛṣṭamityevamapi smaraṇamastu kaḥ sandehaḥ । ubhayatra yuktamiti sandeha eveti cet । kathamubhayadṛṣṭaṅ kālabhedeneti cet । smaraṇamapi tathaivāstu kathaṃ sandehaḥ । ihedānīnna dṛśyata iti sandeha eva । adarśanena tarhi sandeha iti sāmānyetyādyayuktaṃ । tasmādanālambanā pratītiḥsambhavatīti sandehasambhavaḥ ।

<h2 id='205,ii'>205,ii <small><small>(<a href='docExplore?doc_id=PVA_205,ii_205,iv'>PVA_205,ii_205,iv</a>)</small></small></h2>

atha sandeho nāmārtha eva tathābhūtapratibhāsamānaḥ । na 〈।〉 arthatvenādhimukterabhāvāt । pratītimātrakametaditi tatrādhimokṣaḥ । na cālaukikasvasamvedanayorviśeṣa ityuktaṃ । tasmāt pratibhāsamantareṇa sandeho nānyathā । tato yadyanumānaviṣayo vastusandeho na syāt । asti ca tato na vastu ।

<h2 id='205,iii'>205,iii <small><small></small></small></h2>

athāsti tāvattatra vastu taccādhyavasitamanumānena 〈।〉 tataḥ kathamanumānasya na vastuviṣayaḥ । atrocyate ।

<h2 id='205,iv'>205,iv <small><small></small></small></h2>

	vastusaṃsparśanantatra yadi syāccalanaṅkathaṃ ।
	calatyeva pratītiḥ sā liṅgābhāsatvakalpane ॥ 203 ॥ (PVA)

<h2 id='205,v'>205,v <small><small>(<a href='docExplore?doc_id=PVA_205,v'>PVA_205,v</a>)</small></small></h2>

vahnipratītāvapi sattyadhūmād yadā maśakarvāttariti vibhramodayastadā calati dahanapratītiranyā copajāyate । na tu pratyakṣapratītāvevañcalanaṃ । tatrāpi timiropaghātasambhāvanayā samānamiti cet । na । svarūpābhāsasya tadabhāvāt । locananimīlane calatīti cet । na । kāraṇābhāvādanutpattireva । anumānasyāpi kāraṇasya liṅgasyābhāvādanutpatireveti cet । na 〈।〉 tasya dhūmasadbhāve 'pyanyathā sambhāvanayā calitatve dṛṣṭeḥ ।

<h2 id='205,vi'>205,vi <small><small>(<a href='docExplore?doc_id=PVA_205,vi_205,x'>PVA_205,vi_205,x</a>)</small></small></h2>

athānanyathā sambhāvanameva kāraṇamiti kutaḥ kāraṇasambhavaḥ । tadayuktaṃ । tasya darśane'nyathā sambhāvanameva na bhavet । tasmāt ।

<h2 id='205,vii'>205,vii <small><small></small></small></h2>

	anumānasya calane na vastugrahaṇantataḥ ।
	paśyannevāpadeśena calatītyatisāhasaṃ ॥ 204 ॥ (PVA)

<h2 id='205,viii'>205,viii <small><small></small></small></h2>

pratyakṣe calanannāsti calanañcenna darśanam ।

<h2 id='205,ix'>205,ix <small><small></small></small></h2>

yohi dṛṣṭo'rtho na tasya calanaṃ । na hyanyathā vikalpyamānamanyathā vastu bhavati । athāpi nāyamvahniriti dṛśyamāne calatyeva ।

<h2 id='205,x'>205,x <small><small></small></small></h2>

	nāgniḥ pratyakṣaviṣayaḥ spṛśyavinnahi cakṣuṣā ।
	bhāvirūpasya vā nāsti kvacidakṣeṇa vedanam ॥ 205 ॥ (PVA)

<h2 id='205,xi'>205,xi <small><small>(<a href='docExplore?doc_id=PVA_205,xi'>PVA_205,xi</a>)</small></small></h2>

agnirayanna bhavatīti kimidamevaṃ rūpanna bhavati । athoṣṇasparśasahacārīdanna bhavati । bhāvisamīhitavedanaviṣayamveti vikalpāḥ । yadīdameva na bhavati tadaśakyaṃ । dṛśyamānatvād dṛśyamānamapi neti sarvatra bhavet । atha rūpasparśasamudāyognistena sparśasahacārīdaṃ rūpanna bhavatīti vikalpyate । na tarhi tasya cakṣuṣā grahaṇantato'dṛṣṭa eva । tasmādadṛṣṭereva calanaṃ । anena bhāvirūpatācalanaṃ vyākhyātaṃ ।

<206>

<h2 id='206,i'>206,i <small><small>(<a href='docExplore?doc_id=PVA_206,i_206,v'>PVA_206,i_206,v</a>)</small></small></h2>

tasmād vastusaṃsparśanidarśanamiti na vikalpo yuktaḥ । tasmādanumānapratyayo na vastusaṃsparśī ।

<h2 id='206,ii'>206,ii <small><small></small></small></h2>

	ākārāntarasandeho dṛṣṭe 'pi kvacidasti cet ।
	anumeye sa sandeho na dṛṣṭasyānumeyatā ॥ 206 ॥ (PVA)
	pratibhāse'visamvādaḥ pratyakṣetarayoḥ samaḥ ।
	pratyakṣatā ca bhedastu bāhmavastuvyapekṣayā ॥ 207 ॥ (PVA)
	pratyakṣābhāsatā tena pratibhāse 'pi kasyacit ।
	anumānasya cetyeṣa vibhāgo bāhyavastuni ॥ 208 ॥ (PVA)

<h2 id='206,v'>206,v <small><small></small></small></h2>

athavānumāne 'pi yadi bhāvi vastu na pratibhāti kintasya sattyatā bhavati । bhavati tasya puruṣāntareṇa pratīteḥ ।

<h2 id='206,vi'>206,vi <small><small>(<a href='docExplore?doc_id=PVA_206,vi'>PVA_206,vi</a>)</small></small></h2>

nanu so 'pi yadi bhāvirūpatayā nāvagacchet kathantasya sattyatā । taimirikapratibhāsavadasattyameva bhavet । puruṣāntarapratītāvapyanumānameva । kathantenaiva tasya sattyatāvagatiḥ । nāsiddhamasiddhena sādhyaṃ । bhāvirūpatāyāśca sambhave tadviṣayāvasāyyevānumānaṃ । na ca tadā tadastīti kathamvastuviṣayamanumānaṃ । pratyakṣasyāpi tatraiva prāmāṇyamiti cet 〈।〉 yatastatrāpi sattyatā bhāvirūpapratyatītyevānyathā na sattyatā । evametattathā ca pratipādayiṣyate । tasmādanumānabuddhirasatyapi samānā । pratyakṣabuddhistu vastvantareṇa na bhavatīti nānumānamvastuviṣayaṃ ।

<h2 id='206,vii'>206,vii <small><small>(<a href='docExplore?doc_id=PVA_206,vii_206,ix'>PVA_206,vii_206,ix</a>)</small></small></h2>

athāvastuviṣayataivāmukhyatā । tadapyasat । sarvamevānumānena vastuviṣayamiti siddhatvāt na cedamamukhyalakṣaṇamviparyayadarśanāt । tathāhi ।

<h2 id='206,viii'>206,viii <small><small></small></small></h2>

	yathābhāve 'pyabhāvākhyāṃ yathākalpanameva vā ।
	kuryādaśakte śakte vā pradhānādiśrutiñjanaḥ ॥ 38 ॥

<h2 id='206,ix'>206,ix <small><small></small></small></h2>

bhāve 'pyayogyatayā yogyatayā vā pradhānādiśrutimpravarttayati lokaḥ । tvanmatyā tu vastuviṣayatvāt mukhyatā bhavet । pradhānapuruṣādau tu tvanmatyā sā ṅ khya puruṣādiśabdāsteṣāmavastutvādamukhyatā vyapadeśavikalpayoḥ । na caivaṃ ।

<h2 id='206,x'>206,x <small><small>(<a href='docExplore?doc_id=PVA_206,x_206,xi'>PVA_206,x_206,xi</a>)</small></small></h2>

atha putrādāvadhyāropato'mukhyatā pradhānapuruṣādiśabdānānna tarhi bhāvetaraviṣayatvammukhyetarayorlakṣaṇaṃ । anyatrāropyamāṇantatra tena rūpeṇa nāstyeva । tenedameva lakṣaṇaṃ । anumānenāpi tarhi dṛṣṭāntaṃ dṛṣṭameva rūpaṃ sādhyasyāropyata iti siddhamavastuviṣayatvamanumānasya । tasmāt ।

<h2 id='206,xi'>206,xi <small><small></small></small></h2>

	śabdebhyo yādṛśī buddhirnaṣṭe 'naṣṭe 'pi dṛśyate ।
	tādṛśyeva; sadarthānānnaitacchrotrādicetasām ॥ 39 ॥
	sāmānyamātragrahaṇāt sāmānyaṃ cetasordvayoḥ ।
	tasyāpi kevalasya prāg grahaṇamvinivāritaṃ ॥ 40 ॥

<h2 id='206,xiii'>206,xiii <small><small>(<a href='docExplore?doc_id=PVA_206,xiii_206,xv'>PVA_206,xiii_206,xv</a>)</small></small></h2>

sāmānyamātragrahaṇe hi nātītādivibhāgaḥ । pratipāditañca na kevalaṅ gṛhyata iti ।

<h2 id='206,xiv'>206,xiv <small><small></small></small></h2>

atha tā eva vyaktayo'viśeṣeṇa gṛhyamāṇāḥ sāmānyantato vastuviṣayamanumānaṃ । atrocyate । tadaviśeṣagrahaṇaṃ yadi jñānarūpasyaiva na vastuviṣayonumānasya । atha vastuta eva sadrūpaṃ । tadapyasat । tathāhi ।

<h2 id='206,xv'>206,xv <small><small></small></small></h2>

	parasparaviśiṣṭānāmaviśiṣṭaṅ kathambhavet ।
	rūpandvirūpatāyāmvā tadvastvekaṅ kathambhavet ॥ 41 ॥

<h2 id='206,xvi'>206,xvi <small><small>(<a href='docExplore?doc_id=PVA_206,xvi'>PVA_206,xvi</a>)</small></small></h2>

nahi viśiṣṭa rupāṇāmaviśiṣṭarūpatā । parasparaviruddhayorekatvāyogāt । anugata<207>vyāvṛttaṅ gaurityekameva pratyakṣata upalabhyata iti cet ॥ keyamanugatirnāma । yā gaurgorityanugatatvena pratīyate । kimanugatirasti । tathācedanavasthā । svarūpameva tattasyā iti cet । kimasau svena rūpeṇopalabhyate । yadyupalabhyate dvyākāraḥ pratyayo bhavet । padārtharupameva tasyā rūpamiti cet । rūpasyānugamo rūpasyaikatvamato na vyaktibhedastathā ca na sāmānyaṃ । atha tadekanna bhavati rūpantathāpi na sāmānyaṃ । atha vyaktaya upalabhyante gaurgoriti cānugatākārapratyayo'nyathā kathametad bhavet । atredamucyate ।

<h2 id='207,ii'>207,ii <small><small>(<a href='docExplore?doc_id=PVA_207,ii_207,v'>PVA_207,ii_207,v</a>)</small></small></h2>

	pratyayo'nugatākāraḥ kimartha iti kathyatāṃ ।
	pratyayaścenna tenārthoṃ'nugataḥ kaścidīkṣyate ॥ 209 ॥ (PVA)

<h2 id='207,iii'>207,iii <small><small></small></small></h2>

yadi pratyayo'nugatākārārthasya kimāyātaṃ । athāsyānugatatvena tadanugatiriti cet । sa eva tathā vyapadiśyatāṅ kimanyavyapadeśena । nahi nīlādayo jñānasya vyapadeśena tathocyante । nīlādayo 'pi tathā vyapadiśyanta eva । tathāhi 〈।〉 nīlākārasamvedanānnīlannānyathā । naitadapyasti । nahi loka eva vyapadiśati । api tu nīlampaśyāmīti nīlapītaryorbhedamevāvagacchati sukhaduḥkhayorvā । atrāpi bhedavedane idamatrānugatamidamanyatheti vyapadiśyeta । avyapadeśyamevaitaditi cet । atha kimidamī<?> sato rūpanna nirdiśyate । nirdeṣṭumaśakyatvāt ।

<h2 id='207,iv'>207,iv <small><small></small></small></h2>

	nahi sarvasvarūpeṇa nirdeṣṭuṃ śakyamasti yat ।
	yatoyampratyayastattu sāmānyamiti kathyate ॥ 210 ॥ (PVA)

<h2 id='207,v'>207,v <small><small></small></small></h2>

yadi nirdeṣṭumaśakyaṅkathamparasmai pratipādyate । apratipāditaśca paraḥ kathamapyupagamayitavyaḥ ।

<h2 id='207,vi'>207,vi <small><small>(<a href='docExplore?doc_id=PVA_207,vi'>PVA_207,vi</a>)</small></small></h2>

nanu sukhādīnāmapi kathannirdeśaḥ । te 'pi na svarūpeṇa pratipādanārhāḥ । svasamvedanapratyakṣatvādapratipādane 'pi na doṣaḥ । tava sukhamastīti kimanena pratipāditena, mama tu darśanena sukhamiti pratipādanamupayogīti cet । na । samvyavahāramātrakamevaitad gaṇikādiṣu darśanāt । atha romāñcādidarśanāt pratyeti tathāpi kimparapratipādaneneti yatkiñcidetat । yatoyaṃ romāñcādiprapañcastat sukhādītipratipattimātreṇa paryavasānāt । atrāpi yataḥ paṭaḥ paṭa ityullekhastat sāmānyamiti cet । naivamanugatākāramvyatirivatamitaradvā sādhitaṃ sāmānyaṃ । kevalamanādirayamvyavahāra iti vyavahāraparamparāyātametadavyavasthitavastukaṃ । vyavahāravāsanaivāsya nimattampradhānādivyavahāravat । nahi bhinābhinnamapyanubhūyate ।

<h2 id='207,vii'>207,vii <small><small>(<a href='docExplore?doc_id=PVA_207,vii'>PVA_207,vii</a>)</small></small></h2>

	anyadeva na sāmānyamanyattvenāpravedanāt ।
	anyānanyattvapakṣo 'pi kimākārāntaramvinā ॥ 211 ॥ (PVA)
	tathāhi kenacit tattvamapareṇa viparyayaḥ ।
	viparyayeṇa yat tattvaṃ na tadanyat pravedyate ॥ 212 ॥ (PVA)
	kaṭakatvena bhede 'pi suvarṇaṅ kuṇḍalanna kiṃ ।
	kaṭakāvyatirekeṇa suvarṇṇamaparaṅ kutaḥ ॥ 213 ॥ (PVA)

<h2 id='207,x'>207,x <small><small>(<a href='docExplore?doc_id=PVA_207,x_208,ii'>PVA_207,x_208,ii</a>)</small></small></h2>

anvitatvaṃ suvarṇṇañcedanvitatvamparaṅ kutaḥ । anvitapratyayādetat prāgeva pratipāditaṃ ॥

<h2 id='207,xi'>207,xi <small><small></small></small></h2>

tadetadāstāntāvat । athāpi vyaktiriktaṃ sāmānyantathāpi na tasya sambaṃdhaḥ ।

<h2 id='207,xii'>207,xii <small><small></small></small></h2>

	tābhyāntadanyadeva syād yadi rūpaṃ samantayoḥ ।
	tayoriti na sambandhe vyāvṛttistu na duṣyati ॥ 42 ॥

<h2 id='207,xiii'>207,xiii <small><small></small></small></h2>

yadi tābhyāntadasambaddhamanyadeva tadā na sāmānyampadārthāntaratvāt । nahi ghaṭaḥ paṭasya sāmānyaṃ । asāmānyātmakatvānna sāmānyamiti cet । tadasat ।

<h2 id='207,xiv'>207,xiv <small><small></small></small></h2>

	sāmānyātmakatāyāṃ hi bhavet sāmānyameva tat ।
	tasyeti tu sambandhaḥ kuta eva bhaviṣyati ॥ 214 ॥ (PVA)

<208>

<h2 id='208,i'>208,i <small><small></small></small></h2>

tatsambandharūpāditi cet । tadetadāyataṃ ।

<h2 id='208,ii'>208,ii <small><small></small></small></h2>

	anityatvaṅ kutaḥ śabde'nityatvāda <?> nityatā ।
	na caivaṅkasyacit siddhirna bhaviṣyati vastunaḥ ॥ 215 ॥ (PVA)

<h2 id='208,iv'>208,iv <small><small>(<a href='docExplore?doc_id=PVA_208,iv^1'>PVA_208,iv^1</a>)  (<a href='docExplore?doc_id=PVA_208,iv^2'>PVA_208,iv^2</a>)</small></small></h2>

nanu sambaddhatvasyāsiddheḥ kutaḥ sa eva heturanyathā sarvasya sarvaṃ sidhyet । na ca sāmānyarūpatāpi nāma sāmānyābhimaṃtasya siddhā । atha sambandhaḥ siddhaḥ । evamapyaśeṣavyaktigrahaṇambhavedaśeṣasambandhirūpatvāt । na ca sambandhirūpatāvyatirekeṇāparaṃ sāmānyaṃ । samānākāramiti cet । samānākārateti sambandha eva tathā vyapadiśyate । vyaktyapekṣayā hi samānākāratā na svarūpāpekṣayā । svarūpasya sarvatra svātmani vyavasthiteḥ । vyaktyapekṣayā ca samānatve vyaktigrahaṇamantareṇāgrahaṇāt । anyavyāvṛtterapi sāmānyasyāyameva doṣaḥ । na । vyāvṛtteraduṣṭatvāt parasparaviśiṣṭānāmapi parato'bhimatāt vyāvṛttiraviruddhā । samānavyavahāro 'pi tadekārthakriyākaraṇāt aviruddha e va । alakṣitanānātvasya hi samānākāratā kena vāryate । asamāneṣu kathaṃ samānabuddhiḥ । na 〈।〉 tata eva samānatvāt । nahi samānatā'nyaiva kācidanyatra samānākārapratyayaviṣayīkaraṇāt । tatrāsamāneṣu kathaṃ samānāka 〈।〉 rabuddhiriti paryanuyogasyāyamarthaḥ । asamānabuddhiviṣayeṣu kathaṃ samānabuddhiḥ । buddhyaviṣayatvañca siddhaṃ । nahi sāmānyavādino 'pi tatra sāmānyabuddhiviṣayīkaraṇamasiddham ।

<h2 id='208,v'>208,v <small><small>(<a href='docExplore?doc_id=PVA_208,v_208,vii'>PVA_208,v_208,vii</a>)</small></small></h2>

	tasmāt samānataivāsmin sāmānye 'vastulakṣaṇaṃ ।
	kāryañcet tadanekaṃ syānnaśvarañcana 〈ta〉nmataṃ ॥ 43 ॥
	vastumātrānubandhitvād vināśasya na nityatā ।
	asambandhaśca jātīnāmakāryatvādarūpatā ॥ 44 ॥

<h2 id='208,vii'>208,vii <small><small></small></small></h2>

nahi samānākāratā bhrāntapratyayākāravyatirekeṇāparopapādayituṃ śakyā । atha sāmānyākāratā yathāsambhavaṃ yatra dvayantatra tatheti । evantarhyaparāparavyaktyutpattau paribarddhamānākāraṃ sāmānyamvyaktyanvayavyatirekānuvidhānāt kāryameva vyaktīnāṃ । tathāsatyanekatā vyaktivadeva prasaktā । pratyabhijñāyamānatvādekatvamiti cet । sāmānye 'pi samānākāratetyanavasthā ।

<h2 id='208,viii'>208,viii <small><small>(<a href='docExplore?doc_id=PVA_208,viii^1'>PVA_208,viii^1</a>)  (<a href='docExplore?doc_id=PVA_208,viii^2'>PVA_208,viii^2</a>)</small></small></h2>

atha na pratīyata eva sāmānye sāmānyamvyaktāvapi neti samānaḥ paryanuyogaḥ । pratyabhijñāyāntu sāmānyenānekāntaḥ । sāmānyeṣvapi pratyabhijñānadarśanāt । naśvarañca sāmānyannābhimatamprāpnoti ca vyaktivināśe vināśāt । vastutvācca naśvaratā । vastumātrānubandhī hi vināśa iti sādhayiṣyate । ajanyatāyāñca sāmānyasyāsambaddhatā । arūpatā ca । pratiniyatākāraparigrahe hi vastutvaṃ sa ca sāmānyasya vyāpino na sambhavati । nahi sāmānyaṃ sakalakālakalākalāpāvalīḍhampratipattuṃ śakyaṃ । upalambha eva ca sattvantadabhāve kutaḥ sattvaṃ । sattāsambandhataḥ sattyāmiti cet । sattāyā api sattāsambandha ityanavasthā । na ca vyatiriktasattāsambandhaḥ sāmānyasya 〈।〉 svarūpasattvenaiva sattvāt । na copalambhavyatirekeṇa tadupalabdhaṃ । tasmādasat sāmānyaṃ । svarūpasattvañca kharaviṣāṇasya kasmānna bhavati । tavāpi kinneti cet । kāraṇābhāvāt । tathā cet sāmānyamapyasat tatrāpi kāraṇābhāvāt । pratīyāt sāmānyamiti cet । uktamatra 〈।〉 śaśaviṣāṇādayo 'pi svabuddhyā pratīyanta eva te 'pi santaḥ syuḥ । nirūpyamāṇā neti cet । sarvaṃ samānaṃ ।

<209>

<h2 id='209,i'>209,i <small><small>(<a href='docExplore?doc_id=PVA_209,i_209,iv'>PVA_209,i_209,iv</a>)</small></small></h2>

kiñca । sāmānyametatsaṅketabalāt pratibhāsate śābdyāmbuddhau । tathātra na vastu । tathāhi ।

<h2 id='209,ii'>209,ii <small><small></small></small></h2>

	yacca vastubalājjñānaṃ jāyate tadapekṣyate ।
	na saṅketanna sāmānyabuddhiṣvetad vibhāvyate ॥ 45 ॥

<h2 id='209,iii'>209,iii <small><small></small></small></h2>

saṅketo hi kriyamāṇaḥ sannihitamātramavalamvya na kriyate । tadapekṣyaśca pratyayaḥ samāropita eva । tathāhi ।

<h2 id='209,iv'>209,iv <small><small></small></small></h2>

	pūrvetarādhyāropeṇa vinā saṅketanaṃ yadi ।
	avyāpitāyānnaivaṃ syād vyavahārānumāyitā ॥ 216 ॥ (PVA)

<h2 id='209,v'>209,v <small><small>(<a href='docExplore?doc_id=PVA_209,v'>PVA_209,v</a>)</small></small></h2>

śabdasāmarthyādeva vyavahārakāle pratītiriti cet । yadi pūrvāparādhyāropo na syānna bhavet pratītiḥ । na ca śabdāt sāmānyabuddhiḥ saṅketamantareṇa dṛṣṭā । vyaktyantaradarśanād bhavatyeva śabdamantareṇeti cet । tatrāpi tadeva liṅgantadrūpavyavahārabhāve saṅketagrahaṇamupalakṣaṇaṃ liṅgamapi pūrvādhyāropameva janayati nādhikaṃ 〈।〉 tathā hū ṇā di jātirdvijādijātiśca saṅketamātrabalāvalambinī na vastvapekṣate । saṅketasahitampratyakṣampramāṇandvijādijātiṣu cet । na 〈।〉 vastubalena yajjāyate na tatsaṅketamapekṣate saṅketamātrāpekṣaṇe'ndhaparamparaiva syāt । pratyakṣamapi sahakāri vidyata iti cet । atrocyate ।

<h2 id='209,vi'>209,vi <small><small>(<a href='docExplore?doc_id=PVA_209,vi_209,vii'>PVA_209,vi_209,vii</a>)</small></small></h2>

	pratyakṣeṇa gṛhītañcedupadeśo nirarthakaḥ ।
	pratyakṣeṇāgṛhītañcedupadeśo nirarthakaḥ ॥ 217 ॥ (PVA)

<h2 id='209,vii'>209,vii <small><small></small></small></h2>

yadi pratyakṣeṇa gṛhītaṅ kimupadeśena tenaiva grahaṇāt । atha pratyakṣeṇa pratyetumaśakyaṃ kimupadeśasahasreṇāpi śakyampratyāyayituṃ । dṛṣṭe hi puruṣopadeśo mayaitad dṛṣṭamiti syāt । atīndriye tu dvijātitve nopadeśasya sāmarthyāt । tadevāha ।

<h2 id='209,viii'>209,viii <small><small>(<a href='docExplore?doc_id=PVA_209,viii_209,ix'>PVA_209,viii_209,ix</a>)</small></small></h2>

	yāpyabhedānugā buddhiḥ kācid vastudvayekṣaṇe ।
	saṃketena vinā sārthapratyāsattinibaṃdhanā ॥ 46 ॥

<h2 id='209,ix'>209,ix <small><small></small></small></h2>

tatpuruṣabuddhiprabhavamapramāṇameva । athāpi syād 〈।〉 anugatākārā buddhiḥ padārthadvayadarśane saṅketamantareṇa bhavatyeva । yathā gavādibuddhiḥ śāvaleyādidarśanādeva na tatra saṅketopekṣyate । evantarhi ।

<h2 id='209,x'>209,x <small><small>(<a href='docExplore?doc_id=PVA_209,x'>PVA_209,x</a>)</small></small></h2>

	brāhyaṇatvamajātiḥ syāt tathā tasyāpratītitaḥ ।
	dvijādijāterna vyaktirgotvavad vyañcikekṣyate ॥ 218 ॥ (PVA)
	gotve yadyanyathā bāhyaṅ kiṃ sandegdhyatra kaścana ।
	brāhmaṇatve tu sandegdhi kiṃ dvijoyamiti dhvaneḥ ॥ 219 ॥ (PVA)
	kriyāto niścayastatra nāstyanyena janiśruteḥ ।
	hūṇādijāterna vyaktirupadeśaṃvinā kṛtā ॥ 220 ॥ (PVA)
	nāstyeva tatra tattvañced gotvādāvapi kimmataṃ ।
	yathaikaśabdavācyatvamajādau jātiriṣyate ॥ 221 ॥ (PVA)
	tathakaśabdavācyatvaṅ karkkādau kimaniṣṭimat ।
	anantavyaktayo gotvavācyatvantatra tatkatham ॥ 222 ॥ (PVA)
	vyaktibhede hi tatrāpi kimanantatvamasti na ।
	udāttādiprabhede hi nānantatvanna sādhayet ॥ 223 ॥ (PVA)

<h2 id='209,xviii'>209,xviii <small><small>(<a href='docExplore?doc_id=PVA_209,xviii_210,ii'>PVA_209,xviii_210,ii</a>)</small></small></h2>

pratyabhijñānamekatva uta yatrāpi sambhavi ।

<210>

<h2 id='210,i'>210,i <small><small></small></small></h2>

udāttagharghaṃrādibhedo hi ikārādiṣvapi tadanantatānibandhanamastyeva । pratyabhijñānādekatvaṅ ghargharatvādibhede 'pi vidyata iti samānaṅ karkkādiṣu । tasmāda gotvādāvapi gośabdavācyatā vyatirekeṇa nāparaṅ gotvamiti । arthapratyāsattirekaśabdavācyataikaparāmarśajananañceti na jātirnāmāsti kvacit । athāpi syāt saiva śabdavācyatā 〈।〉 ekaparāmarśajanananna jātimantareṇa । tadapyasat ।

<h2 id='210,ii'>210,ii <small><small></small></small></h2>

	pratyāsattirvinā jātyā yatheṣṭā cakṣurādiṣu ।
	jñānakāryeṣu jātirvā yayānveti vibhāgataḥ ॥ 47 ॥

<h2 id='210,iii'>210,iii <small><small>(<a href='docExplore?doc_id=PVA_210,iii'>PVA_210,iii</a>)</small></small></h2>

na khalvekakāryajananalakṣaṇā pratyāsattiścakṣurālokamanaskārāṇāñjātimantareṇāsambhavinī । sahakāriṇāṃ sambhavatyeveti cet । vastudvayekṣaṇe 'pi sahakāritvameva bhavatyekabuddhiḥ samānakāratā nāstīti cet । na । prameye samānākāratāyā vastudvayavyatirekeṇādarśanāditi pratipādanāt । buddhijananamevāvaśiṣyate । taccakṣurādiṣvapi samānaṃ । teṣāmapi tadekapratyayajanakatvamastīti cet । śāvaleyādīnāmapyekaparāmarśajananāt nāparamiti samānaḥ prasaṅgaḥ 〈।〉 tadeva vastubhūtamiti cet । anyathā ta eva tatpratyayañcanayanti nānya iti kutoyamvibhāgaḥ । jātirapi tarhi śāvaleyādiṣu nānyatreti kutoyamvibhāgaḥ । tatra vibhāgakāriṇāpareṇa sāmānyena bhavitavyantasyāpi vibhāgavṛttinibandhanena nāpareṇetyanavasthā bhavet । atha tathā bhūtaṅkāraṇanteṣāṃ yena ta eva śāvaleyādayo vyañjakā gotvasya tadādheyā ceti । evantarhi jātimantareṇaiva tatparāmarśajananaṃ svakāraṇavaśāditi kimparihīyate jātimvinetyāgrahastyajyatāñjātau । na ca cakṣurādiṣu sāmānyaṃ ।

<h2 id='210,iv'>210,iv <small><small>(<a href='docExplore?doc_id=PVA_210,iv_210,vi'>PVA_210,iv_210,vi</a>)</small></small></h2>

	kathañcidapi vijñāne tadrūpānavabhāsataḥ ।
	yadi nāmendriyāṇāṃ syād draṣṭā bhāseta tadvapuḥ ॥ 48 ॥
	rūpavattvāt; na jātīnāṅ kevalānāmadarśanāt ।
	vyaktigrahe ca tacchabdarūpādanyanna dṛśyate ॥ 49 ॥

<h2 id='210,vi'>210,vi <small><small></small></small></h2>

nahi cakṣurādiṣu sāmānyaṅ kathañcidapi pratibhāti । kāryadvāreṇāpi pratīyate । kāryadvāreṇāpi pratīyamānantadekakāryamiti pratīyate । tathā ca teṣāmekene kāryeṇa sambandha iti syānna sāmānyaṃ । sambandho 'pi sarvatraikaḥ sāmānyamiti cet । na । sambandhasyāpi kathañcidapratibhāsanāt 〈।〉 tadanantaraṅ kāryasyopalabdhireva tena nāparaḥ sambandha upalabhyate । uktañca kāryamapi sambavyate kalpanayeti । atha śaktirekā sarvaṣāmityucyate । na śakteḥ śaktimato'vyatirekāditi pratipāditaṃ । na ca śaktirapi pratibhāti । adṛṣṭāpi śaktiḥ kasmānna parikalpyate indriyādivaditi cet । tadasat । tatrātīndriyatvasyopagamādasmābhiranupalambhaḥ । ajājīpuṣpavadityādi vacanāt । na ca sāmānyamāgamaikasamādhigamyaṃ । kāryavyatirekeṇa ca kimapi rupādipratibhāsasya kāraṇamasti । tatkiṅ golakāvasthā vyatiriktamathānyatheti nātra vivekaḥ । tathāhi ।

<h2 id='210,vii'>210,vii <small><small>(<a href='docExplore?doc_id=PVA_210,vii_211,ii'>PVA_210,vii_211,ii</a>)</small></small></h2>

	vyatiriktaṅ kimapyasti viśiṣṭaṅ golakantathā ।
	vāsanāyā viśeṣo vā matabhedāḥ pṛthagvidhāḥ ॥ 224 ॥ (PVA)

<211>

<h2 id='211,i'>211,i <small><small></small></small></h2>

yasya hi vāhyortho'vyatirekāt kāryasya na sidhyati sa kiñcakṣurādīnāṅ kāryavyatirekād vyatiriktānāmanumānaṃ kṣamate । tasmād yathā kathañcidanumānamanavasthitaprameyamevataditi na taddvāreṇopalambhaḥ । rūpavatvetvanāgama eva । tathā sati ।

<h2 id='211,ii'>211,ii <small><small></small></small></h2>

	yadi teṣāmbhaved draṣṭā dṛśyeraṃścakṣurādayaḥ ।
	atīndriyatvopagame gatiranyā na vidyate ॥ 225 ॥ (PVA)

<h2 id='211,iii'>211,iii <small><small>(<a href='docExplore?doc_id=PVA_211,iii'>PVA_211,iii</a>)</small></small></h2>

atīndriyasyaiṣaiva gatīrūpavatvenopagamāt । na tu sāmānyamevaṃ kevalasya darśanānabhyupagamāt । yadi yogināṅ kevalaṃ sāmānyamupalabhyeta 〈।〉 na sāmānyaṃ bhavet । atha samānākārā buddhirutpadyate । tasyā idannivandhamamiti yoginaḥ paśyanti । naivampramāṇasiddhatā sāmānyasya । asmābhistu sāmānyaṃ na dṛśyata eva pṛthak । vyaktivyaṅgyatvāt sāmānyasya na kevalagrahaṇaṃ nahyālokagrahaṇamantareṇa rūpagrahaḥ ।

<h2 id='211,iv'>211,iv <small><small>(<a href='docExplore?doc_id=PVA_211,iv'>PVA_211,iv</a>)</small></small></h2>

tadapyasat । rūpaṃ sparśādyavyabhicārīti gṛhyate'numāne nālokamantareṇāpi । yadi tu na gṛhyeta na bhavedevālokād vyatirekaḥ । nāprasiddhavyatirekamvyatirekītyabhyupagamārhaṃ । sāmānyantu na kevalaṅ kadācidupalabdhiviṣayaḥ । vyaktirūpānupraveśe tu na vidyata eva । yadi paraṅ gaurgauriti nāmamātrakaṃ । atha samānadeśatayā na vivekopalabdhiḥ kathaṃ rūparasādīnānteṣāṃ bhinnendriyagrāhyatvād viveka iti cet । atra tu punaravibhāgapratipattiratyantasaṃsarggāt ।

<h2 id='211,v'>211,v <small><small>(<a href='docExplore?doc_id=PVA_211,v_211,viii'>PVA_211,v_211,viii</a>)</small></small></h2>

	koyamatyantasaṃsarggaḥ kiṃ svarūpavimiśratā ।
	abheda eva hi prāpto rūpantasyaitadeva yat ॥ 226 ॥ (PVA)
	deśābhede 'pi rūpasya bhedād bhedagraho na kiṃ ।
	nahi rūpātirekeṇa deśo nāma pratīyate ॥ 227 ॥ (PVA)

<h2 id='211,vii'>211,vii <small><small></small></small></h2>

vastuvyatirekeṇa kutonyo deśaḥ vastu ced bhinnaṃ deśo 'pi bhinna eva kathandeśābhedaḥ ।

<h2 id='211,viii'>211,viii <small><small></small></small></h2>

	deśābhedena bhedaścet tasya bhedaḥ kuto bhavet ।
	tasya deśāntarādeva tathā syādanavasthitiḥ ॥ 228 ॥ (PVA)

<h2 id='211,ix'>211,ix <small><small>(<a href='docExplore?doc_id=PVA_211,ix_211,xi'>PVA_211,ix_211,xi</a>)</small></small></h2>

yataśca svarūpeṇa na pratibhāti kharādiviṣāṇavat ॥

<h2 id='211,x'>211,x <small><small></small></small></h2>

	jñānamātrārthakaraṇe 'pyayogyamata eva tat ।
	tadayogyatayā'rūpaṃ taddhyavastuṣu lakṣaṇaṃ ॥ 50 ॥

<h2 id='211,xi'>211,xi <small><small></small></small></h2>

yadeva na pratibhāti svarūpeṇa grāhyābhimataṃ sa na bhavatyālambanapratyayaḥ । svākārārppaṇārthānna satvāccakṣurādivat adhipatipratyayo bhaviṣyatīti cet । na 〈।〉 tatrāpyanvayavyatirekābhāvāt ॥

<h2 id='211,xii'>211,xii <small><small>(<a href='docExplore?doc_id=PVA_211,xii_211,xv'>PVA_211,xii_211,xv</a>)</small></small></h2>

	yathoktaviparītaṃ yat tatsvalakṣaṇamiṣyate ।

<h2 id='211,xiii'>211,xiii <small><small></small></small></h2>

yat punaḥ svākāreṇa pratibhāsate'nvayavyatirekāmyāmavadhṛtasāmarthyantat paramārthasat svalakṣaṇaṃ svenarūpeṇa lakṣamāṇatvāt । svarūpaṃ lakṣaṇamasyeti ।

<h2 id='211,xiv'>211,xiv <small><small></small></small></h2>

na tu svarūpeṇa kathaṃ lakṣyalakṣaṇabhāvaḥ । na 〈।〉 lakṣyalakṣaṇabhāvasya kālpanikatvāt ।

<h2 id='211,xv'>211,xv <small><small></small></small></h2>

	evamprakārā sarvaiva kriyākārakasaṃsthitiḥ

<h2 id='211,xvi'>211,xvi <small><small>(<a href='docExplore?doc_id=PVA_211,xvi'>PVA_211,xvi</a>)</small></small></h2>

iti ca vakṣyate । svarūpameva lakṣaṇaṃ yuktannānyat । anyenānyasya paramārthato lakṣayitumaśakyatvāt । pararūpeṇa hi lakṣaṇampararūpatādhyāropa eva na svarūpalakṣaṇantat । kathantarhi sāmānyalakṣaṇaṃ । avyaktivyāpanāt । satyametanna paramārthataḥ sāmānyannāma । svarūpameva tadapi jñānasya । vyavahārādevamucyate । anekavyaktisvarūpādhyāropeṇa varttamāna <212> tvāt tata utpatteśca । kathamavastutve sati, anupalambhakāryasvabhāvahetubhedaḥ । pratyakṣānumānayorviṣayabhedād bhedaḥ । anupalambhādīnāntu na viṣayabhedaḥ । liṅgabhedād bheda iti cet । nanu tadeva coditantadeva parihāra iti kathametat । tathāhi liṅgabheda eva na yuktaḥ । atha dṛśyate ṣaḍbhedatā tarhi prāpnoti । athavā dvau vastusādhanāvekaḥ pratiṣedhaheturiti vakṣyate । kathamavastutve samāne vastvavastuvibhāgaḥ । atra parihāramāha ।

<h2 id='212,i'>212,i <small><small>(<a href='docExplore?doc_id=PVA_212,i_212,ii'>PVA_212,i_212,ii</a>)</small></small></h2>

	sāmānyantrividhantacca bhāvābhāvobhayāśrayāt ॥ 51 ॥

<h2 id='212,ii'>212,ii <small><small></small></small></h2>

na paramārthato bhedaḥ sarvatrāvastutvāt । bhāvābhāvobhayāśrayatvena tu kāryasya jñānasya bhedāt tatkāritvena svabhāvānupalabdhikāryahetubhedaḥ । tathāhi । bhāvopādāno vikalpaḥ svabhāvahetorudayī । abhāvopādāno'nupalabdheḥ । ubhayopādāno vikalpaḥ kāryahetoriti vyatiriktasādhanaḥ kāryahetuḥ । bhāvābhāvābhyāṃ hi vyatireko bhavati । vyatiriktañca kāraṇaṃ sādhyaṃ । athavā'vastutve 'pi bhāvābhāvopādānatayā bhedamupādānabhedādāśritya viṣayabhedaḥ । bhāva eva dvividho vyatirikto'vyatiriktaśceti viṣayabhedād bhedaprakārastrividhastatra । 〈sadasatoḥ viṣayayoradṛśyānupalabdhiḥ〉 । ubhayopādānabhedo'dṛśyānupalabdhirviṣayaḥ ॥

<h2 id='212,iii'>212,iii <small><small>(<a href='docExplore?doc_id=PVA_212,iii_212,vii'>PVA_212,iii_212,vii</a>)</small></small></h2>

	yadi bhāvāśrayaṃ jñānambhāve bhāvānubandhataḥ ।
	noktottaratvād dṛṣṭatvādatītādiṣu cānyathā ॥ 52 ॥

<h2 id='212,iv'>212,iv <small><small></small></small></h2>

nahi bhāvāśrayaṃ jñānamityeva bhāve bhavati । bhāvaviṣayatvaṃ hi bhāvasvarūpagrahaṇāt । na ca svarūpagrāhī sāmānyaviṣayo vikalpo "vaiphalyādakṣasaṃhateḥ" (2.110) ityuktaṃ ।

<h2 id='212,v'>212,v <small><small></small></small></h2>

atha bhāve satītyucyate tadāsiddhaṃ । bhāvamantareṇāpyatītādiṣu dṛṣṭatvāt । yadi sāmānye tajjñānamviśeṣe vā 〈।〉 nātītādiviṣayatā bhāvasya svarūpeṇa grṛhyamāṇasyātītatvatyāgāt । nātra loko bhāvaviṣayatvamavagacchati । bhāvo nāsti svarūpābhiniveśī bhavati pratyaya iti bhrāntimātrakaṃ । uktottaratvāditi ca viparyaye pramāṇavṛttirupadarśitā । dṛṣṭatvāditi parābhimatasya hetoranaikāntikodbhāvanaṃ । yadi tarhyabhāve 'pi vikalpasya dṛṣṭirbhāve 'pi tadā tarhi bhāvadharmatā hīyate । evetyubhayadharmatā syāt tadāha ।

<h2 id='212,vi'>212,vi <small><small></small></small></h2>

	bhāvadharmatvahāniśced bhāvagrahaṇapūrvakaṃ ।
	tajjñānamityadoṣoyaṃ;

<h2 id='212,vii'>212,vii <small><small></small></small></h2>

tajjñānameva na tatra kiñcidālambanaṃ । parokṣasya sāmānyasyāmeyatvāta । parokṣaṃ hi sāmānyantacca svarūpeṇāpratīyamānaṅkathammeyaṃ ।

<h1 id='2.1.2.2.1'>2.1.2.2.1</h1>

<PV 3.53d>

<h2 id='212,viii'>212,viii <small><small>(<a href='docExplore?doc_id=PVA_212,viii_212,ix'>PVA_212,viii_212,ix</a>)</small></small></h2>

	meyantvekaṃ svalakṣaṇaṃ ॥ 53 ॥

<h2 id='212,ix'>212,ix <small><small></small></small></h2>

nahi sāmānyannāma prameyaṃ । yathākalpanamayogāt । svalakṣaṇameva paramārthataḥ prameyaṃ । tasyaiva sadasattvenāvabodhasya prayojanatvāt ।

<h1 id='2.1.2.2.2'>2.1.2.2.2</h1>

<ad PV 3.54>

<h2 id='212,x'>212,x <small><small>(<a href='docExplore?doc_id=PVA_212,x_213,i'>PVA_212,x_213,i</a>)</small></small></h2>

kuta etat ।

<h2 id='212,xi'>212,xi <small><small></small></small></h2>

	tasmādarthakriyāsiddheḥ sadasattāvicāraṇāt ।

<213>

<h2 id='213,i'>213,i <small><small></small></small></h2>

arthakriyākāriṇo hi padārthasya sattvāsattvābhyāmarthitā prekṣāvatāṃ । tadavabodhāya ca pramāṇamanviṣyate । anyathā pramāṇaparīkṣaṇamaprekṣāpūrvakriyaiva bhavet । tasmādarthakriyākāripadārthabhāvābhāvaviṣayīkaraṇasamarthamarthavatpramāṇaṃ । tasmāt dvābhyāmapi pratyakṣānumānabhyāṃ svalakṣaṇameva viṣayīkartavyaṃ । anyathā pramāṇatvāyogāt । yadi svalakṣaṇameva dvābhyāmapi viṣayīkriyate ekaviṣayatvāt ekameva mānamprasaktaṃ । athaikaviṣayatve 'pi sāmagrībhedāt pramāṇabheda evaṃ sati prameyadvaividhyāditi virudhyate । uktañcācāryeṇa yasmāllakṣaṇadvayamprameyamiti । sāmagrībhedena ca pramāṇabhede cakṣurādivijñānānāmapi bhedaḥ sāmagryā iti tāvanti pramāṇāni bhaveyuḥ ।

<h2 id='213,ii'>213,ii <small><small>(<a href='docExplore?doc_id=PVA_213,ii'>PVA_213,ii</a>)</small></small></h2>

nanu prameyabhedenāpi bhede'nekanīlādiprameyatvādanantapramāṇaprasaṅgaḥ । na 〈।〉 sarveṣāṃ svalakṣaṇatvasya bhāvāt । tadviṣayamekameva pramāṇamekaviṣayatvāt । sāmagrībhede 'pi satyakṣajatvasya bhāvāt kinna sarvampratyakṣamiti cetnākṣajatvasyālakṣaṇatvāt । tathā ca pratipādayiṣyate । tasmāt prameyadvaividhyādeva dvaividhyaṃ । anyathā'nantapramāṇatā bhavet । kathamprameyasyānantatā neti cet । nānantatve 'pi nīlāditve prameyadvitvameva । yataḥ ।

<h2 id='213,iii'>213,iii <small><small>(<a href='docExplore?doc_id=PVA_213,iii_213,v'>PVA_213,iii_213,v</a>)</small></small></h2>

	tasya svapararūpābhyāṅ gatermeyadvayammataṃ ॥ 54 ॥

<h2 id='213,iv'>213,iv <small><small></small></small></h2>

svarūpapratibhāsanena nīlādayo'nantabhedatve 'pi svalakṣaṇameva svena rūpeṇa lakṣaṇāt ।

<h2 id='213,v'>213,v <small><small></small></small></h2>

nanu pratipattibhedenabhedena pāramārthikaṃ svalakṣaṇatvaṃ । tatpratipatyabhāve'nyapratipattisammukhībhāve'svalakṣaṇatvāt । tathā tadaivaikamekasya svalakṣaṇamaparasyānyathā । na ca pratipratipattṛprameyabhedaḥ । apekṣākṛtasya bhedasya kālpanikatvādaparamārthatā । ekasya ca svalakṣaṇatvetaratvetadubhayarūpamprameyāntaramiti tatrāparampramāṇamudbhavet । tadetadasat ।

<h2 id='213,vi'>213,vi <small><small>(<a href='docExplore?doc_id=PVA_213,vi_213,x'>PVA_213,vi_213,x</a>)</small></small></h2>

	paramārthaprameyatve syādanantaprameyatā ।
	apekṣākṛtabhedatve paramārtho na lakṣaṇam ॥ 229 ॥ (PVA)

<h2 id='213,vii'>213,vii <small><small></small></small></h2>

atrocyate ।

<h2 id='213,viii'>213,viii <small><small></small></small></h2>

	upalambhena yallakṣyampāramārthikameva tat ।
	sattopalambha eveti bhāvānāmpāramārthikī ॥ 230 ॥ (PVA)

<h2 id='213,ix'>213,ix <small><small></small></small></h2>

na hi svarūpopalabhyamānatāmanāsādya bhāvāḥ sattāmātmasātkurvanti ।

<h2 id='213,x'>213,x <small><small></small></small></h2>

nanūpalambhena jñāpyate sattā na tu sa eva sattā । anupalabhyamānasya śaśaviṣāṇāderasattvāt । viparyayādupalambhaḥ satteti vyavasthā ।

<h2 id='213,xi'>213,xi <small><small>(<a href='docExplore?doc_id=PVA_213,xi'>PVA_213,xi</a>)</small></small></h2>

nanu tatrāpyasattve'nupalambho na tvanupalambha evāsattvaṃ । nānupalambhavyatirekeṇāsattvamaparaṃ । anupalambhena yatpratīyate tadasattvamiti cet । koyamanupalambhaḥ 〈।〉 kimupalambhābhāvo'thānyopalambhaḥ kimvā nopalabha iti vikalpaḥ । yadyupalambhābhāvaḥ kathamataḥ pratītiḥ । nābhāvaḥ pratītiḥ । so 'pyabhāvonyenopalambhābhāvena pratyeya ityanavasthā ।

<h2 id='213,xii'>213,xii <small><small>(<a href='docExplore?doc_id=PVA_213,xii'>PVA_213,xii</a>)</small></small></h2>

nanūpalambhasyāpara upalambho nāstīti nopalambhabhāvena tasya pratītiryenānavasthā bhavet parokṣatvajjñānasya । yadi parokṣaṃ jñānaṅkathantasya bhāvaḥ pratīyate । yathā ca padārthasyānu <214> palambhādabhāvapratītistathā jñānasyāpi syāditi vaiśasataraṃ । atha tatrārthāpattirasti । aparokṣatvādarśasya tena na pramāṇapañcakābhāvaḥ ।

<h2 id='214,i'>214,i <small><small>(<a href='docExplore?doc_id=PVA_214,i_214,ii'>PVA_214,i_214,ii</a>)</small></small></h2>

nanvarthāpattirapi buddhireva tato buddhyantareṇa buddhiḥ pratīyate । tataśca tatrāparārthāpattirnāstīti pramāṇapañcakābhāvādarthāpattibuddhirnāstīti prāptaṃ । atha tatra prameyapratipattirastīti punararthāpattiranavasthānādapratipattiḥ ।

<h2 id='214,ii'>214,ii <small><small></small></small></h2>

nanu pratipattirdṛśyate । yadi darśanamātramavalambyate kimarthāpattyā । yathā dṛśyate tathaivāstu । aparokṣo dṛśyate sa tathaivāstu kimarthāpattyā buddhiparikalpanayā ।

<h2 id='214,iii'>214,iii <small><small>(<a href='docExplore?doc_id=PVA_214,iii_214,iv'>PVA_214,iii_214,iv</a>)</small></small></h2>

nanvarthāpattirutpadyate । yadyevamanavasthānādapratipatyadhyavasāyo 'pi bhavatyeva sa kathamaniṣṭaḥ yadā copalabhyamānatā'parokṣatā vā buddhestadā tadabhāvapratipattāvanavasthā ।

<h2 id='214,iv'>214,iv <small><small></small></small></h2>

atha padārthānupalambha evopalambhānupalambhaḥ । evaṃ satyanupalambhamāno 'pyupalambho'styeveti prāptaṃ । sa evābhāva iti cet । yadyanupalambho'bhāva upalambho 'pi bhāva iti prāptaṃ । athānyopalambha evānupalambhaḥ ।

<h2 id='214,v'>214,v <small><small>(<a href='docExplore?doc_id=PVA_214,v_214,vi'>PVA_214,v_214,vi</a>)</small></small></h2>

tadapyayukktaṃ । yadi nāmānyopalambhasya nāma kṛtaṅ kathamanyo nāsti । tasyopalambhābhāvāditi cet । dattamatrottaram । sa evānyasyopalambho'nyatra na pravṛtta iti tadanyasyānupalambhaḥ । yadināmānyatra na pravṛttastathāpi tasyābhāva iti kutaḥ । athopalabdhilakṣaṇaprāptasyābhāva eva । anyathā tatrāpi pravartteta tasyāpi tadvadevopalabhyamānatvāt । na copalabhyate । tasyānupalambhaḥ kena pratipanno'bhāvalakṣaṇa iti saivānavasthā । pratiniyatākāropalambhāditi cet । nanu kimiyamarthāpattiḥ 〈।〉 tatheti cet । anavasthoktā । pratiniyatākāropalambha eva upalambhābhāvo'parasyeti cet । evantarhi nābhāvo nāma kaścidanyatrāparabhāvādato'paro yo'bhāvo'nyāpekṣayā svāpekṣamabhāva iti । tacca rūpampratiniyatamupalabhyamānatāyāmeva । tata upalambhaḥ sattocyate ।

<h2 id='214,vi'>214,vi <small><small></small></small></h2>

nanu pratiniyatatve upalabhyamānatāpratiniyamo na tu sa eva pratiniyamaḥ । nanvanupalabhyamānatāyāṅ kathampratiniyama iti buddhirupalabhyamānatāprasādādeva । tasmādupalabhyamānataiva sattā ।

<h2 id='214,vii'>214,vii <small><small>(<a href='docExplore?doc_id=PVA_214,vii'>PVA_214,vii</a>)</small></small></h2>

atha nopalabhe iti vikalpa evānupalambhaḥ । tadapi nānopalabhe iti vikalponupalabdhimevānusarati । sā cānupalabdhiviṃcāritā । tasmādupalabdhiḥ satteti । upalabhyamānataiva prameyatattvaṃ । yadi tarhi tadeva paramārthasattvanna kasyacidanyathā bhavet । naitadanyathā bhavati । puruṣāntarāpekṣayāpi tattathaiva bhavati nīlādivadeva । parokṣatayā kathantadeva tatpratīyata iti cet । tenaiva rūpeṇa parokṣatayāpi pratīyamānantat । yadi tu na kenacit tathā pratīyate nāpi pratyeṣyate vṛthā tadanumānaṃ । tadā'pratīyamānaṅ kathantatheti cet । anyathāpi tad bhavati tadeveti kutaḥ । upalabdherabhāvādanyatheti cet । nanūpalabdharebhāvādabhāva eva । nanvabhāve 'pyanupalabdhiḥ syāt kathamabhāvaḥ । nanu bhāve pramāṇabhāve satyevamvācyaṃ syāt । anumānampramāṇamiti cet । tadapi dṛṣṭameva rūpamanusarati । paścāddarśanātkathampūrvandṛśyamānatā । yadi dṛśyamānatā nāsti kathaṃ sattvaṃ । paścādupalambhāditi cet । paścādeva sattvamastu kathampūrvaṃ ।

<215>

<h2 id='215,i'>215,i <small><small>(<a href='docExplore?doc_id=PVA_215,i'>PVA_215,i</a>)</small></small></h2>

nanu pūrvamavidyamānaṅ kathampaścādupalabhyate । upalabhyamānatayā pratīterupalabhyamānatayā pratīterupalabdhamanyathānyatheti cet । anyadāpi tadrūpeṇaivādhyavasīyata iti nānyathāsattvam 〈।〉 anyathā pratipattumaśakyatvāt । anumānañca bhāvisattāyāmpramāṇamiti pratipādayiṣyate । kathantarhi meyāntaraṃ । tasyaiva pararūpeṇa pratīteḥ । tathā pratīyamānandṛṣṭāntasādhāraṇena rūpeṇa meyāntaraṃ । pratipattibhedena tadrūpāropānna paramārthataḥ । evantarhyapekṣākṛtatvānna paramārthatā । satyamavastusāmānyamiti pratipāditameva nedamapūrvamucyate । vastusamvādadvāreṇa vyavahāribhiralakṣitanānātvairvastviti vyavahriyate । tena tadapekṣayedamucyate prameyadvaividhyaṃ । vyavahāribhiralakṣitanānātvairvastviti vyavahriyate । tena tadapekṣayedamucyate prameyadvaividhyaṃ । athobhayarūpatvādubhayagrāhipramāṇāntarambhavediti matiḥ ।

<h2 id='215,ii'>215,ii <small><small>(<a href='docExplore?doc_id=PVA_215,ii_215,iv'>PVA_215,ii_215,iv</a>)</small></small></h2>

tadayuktaṃ । ubhayarūpatayaikena pratipattumaśakyatvāt । pratipattau vā pramāṇadvayamevatat । pratittibhede eva bhedāt । athavā pratipattibhedādapāramārthikameva lakṣaṇamiti no bhayarūpatāprasaṅgaḥ । nīlāditaiva hi padārthasvabhāvaḥ । sā ca nāpekṣābhedād bhedavatī । kathantarhi pāramārthikaprameyābhāvātpramāṇatvaṃ ।

<h2 id='215,iii'>215,iii <small><small></small></small></h2>

atrocyate ।

<h2 id='215,iv'>215,iv <small><small></small></small></h2>

	bhedaḥ kalpitarūpatvāt sa evāpāramārthikaḥ ।
	vasturūpantu yatprāpyamparamāthataranna tat ॥ 231 ॥ (PVA)

<3. anumānacintā>

<h1 id='2.1.2.3.1'>2.1.2.3.1</h1>

<(1) anumānasiddhiḥ>

<h2 id='215,v'>215,v <small><small>(<a href='docExplore?doc_id=PVA_215,v_215,vii'>PVA_215,v_215,vii</a>)</small></small></h2>

kathantarhi paramārthasya viṣayīkaraṇād bhedaḥ । svarūpasākṣātkaraṇe hi pratyakṣataiva bhavet । tadasaṃsparśe kathantadviṣayatā । atrocyate ।

<h2 id='215,vi'>215,vi <small><small></small></small></h2>

	ayathābhiniveśena dvitīyā bhrāntiriṣyate ।

<h2 id='215,vii'>215,vii <small><small></small></small></h2>

yathāsāvartha idānīmiha kāraṇabhedataḥ bhinnastathāsāvabhiniveśo na bhavatīti ayathābhiniveśinī bhrāntireva । pūrvadṛṣṭārthajanitavāsanāprabodhabalabhāvitvādavastusaṃspaśopitadadhyavasāyāt । yadi tarhi vastusaṃsparśābhāvaḥ pramāṇameva bhavati । avisamvādāt pramāṇameveti cet । sa eva visamvādonyagatāvanyaprāpternna syāt । tadāha ।

<h2 id='215,viii'>215,viii <small><small>(<a href='docExplore?doc_id=PVA_215,viii_215,x'>PVA_215,viii_215,x</a>)</small></small></h2>

	gatiścet pararūpeṇa na ca bhrānteḥ pramāṇatā ॥ 55 ॥

<h2 id='215,ix'>215,ix <small><small></small></small></h2>

yadi pararūpeṇa gatiḥ kathantasya gatiḥ pararūpasyaivāsau gatiḥ । tatrānyasya bhrāntau bhrāntireva, bhrāntiśca na pramāṇatā । parihāraḥ ।

<h2 id='215,x'>215,x <small><small></small></small></h2>

	abhiprāyāvisamvādādapi bhrānteḥ pramāṇatā ।
	gatirapyanyathā dṛṣṭā; pakṣaścāyaṅ kṛtottaraḥ ॥ 56 ॥

<h2 id='215,xi'>215,xi <small><small>(<a href='docExplore?doc_id=PVA_215,xi'>PVA_215,xi</a>)</small></small></h2>

anyatrāpi yathābhiniveśaḥ kathamavagantavyaḥ । abhiprāyāvisamvādādeva । sa cātrā <216> stīti nāyathārthābhiniveśaḥ । idantu vāsanābalājjñānampratibhāsabhedato bheda iti naivamvyavahāriṇo vidanti । vyākhyātṛpratītireveyaṃ । sa evābhiprāyaḥ kathamanyadarśanāditi cet । na vikalpānāmvastupratiniyamābhāvāt । anādivāsanāsāmarthyamevaitat । tataḥ kathamaparicchinnatattvastatra pravarttata iti na codyametat । dṛṣṭe ca nānupapattisambhavaḥ । pratyakṣe 'pi kathampravarttate । tatrāpi naiva prāptavyarūpaparicchedaḥ । sannihitamātrasya paricchedāt । pratyuta 〈kintvarthe〉 pratyakṣame vā pravarttakaṃ sannihitamātrasya pariprāpteḥ । tatrāpi tadekatvādhyavasāyādeva vṛttirbhāvini vastuni । tatonumāne 'pyevameva vṛttiḥ kathamasamānatayekṣyate । atha pratyakṣamekatvādhyavāsāyarūpanna bhavati paricchedakameva sannihitasya । ekatvādhyavasāyastu taduttarakālanna vinā vikalpena । tadasat ।

<h2 id='216,i'>216,i <small><small>(<a href='docExplore?doc_id=PVA_216,i_216,ii'>PVA_216,i_216,ii</a>)</small></small></h2>

	anumānena sutarāṃ svarūpasya parigrahāt ।
	vikalpāntaramadhyāsīd grahaṇe sannidhāvataḥ ॥ 232 ॥ (PVA)

<h2 id='216,ii'>216,ii <small><small></small></small></h2>

yathaiva hi pratyakṣasannihitarūpādimātragrāhi vikalpāntareṇaikatvādhyāse sati pravarttakantathā'numānaṃ sutarāṃ svarūpasya sannihitatarasya grāhakamiti । tatrāpi vikalpāntareṇaiva bhāvyadhyavasāyāt pravarttakatvaṃ ।

<h2 id='216,iii'>216,iii <small><small>(<a href='docExplore?doc_id=PVA_216,iii_216,vii'>PVA_216,iii_216,vii</a>)</small></small></h2>

atha svarūpeṇaivānunānamadhyavasāyarūpatvāt pravarttakamavastusaṃsparśi cet pramāṇaṃ । pratyakṣasya tu vastusaṃsparśitayā pramāṇatā । tadapyasat ।

<h2 id='216,iv'>216,iv <small><small></small></small></h2>

	vastusaṃsparśamātreṇa na pratyakṣaṃ pravarttakaṃ ।
	bhāvyekādhyavasāyastu pratyakṣasya na vidyate ॥ 233 ॥ (PVA)

<h2 id='216,v'>216,v <small><small></small></small></h2>

yena rūpeṇa vastusaṃsparśo na tena rūpeṇa pramāṇaṃ । pravarttakatvābhāvāt । atha tadeva rūpamvikalpajanane yat pravarttakaṃ ।

<h2 id='216,vi'>216,vi <small><small></small></small></h2>

atha kimvikalpasya pravarttakatvamasti yena taddvāreṇa pratyakṣasya pravarttakatā । taddhi svayamapravarttakaṃ । apravarttakavikalpajananena pravarttakamiti keyamvāco yuktiḥ ।

<h2 id='216,vii'>216,vii <small><small></small></small></h2>

	pravarttako vikalpaścedavastugrahaṇe kathaṃ ।
	tathāpi varttayatyetadanumānena kimmatam ॥ 234 ॥ (PVA)

<h2 id='216,viii'>216,viii <small><small>(<a href='docExplore?doc_id=PVA_216,viii'>PVA_216,viii</a>)</small></small></h2>

yadi hi vikalpajananadvāreṇa pratyakṣampravarttakaṃ । āyātantarhi vikalpasya pravarttakatvāt pramāṇatvaṃ । tathāsatyanumānasya prāmāṇyamavyāhatameva । anumānasyāvastugrahaṇādaprāmāṇyamapravarttakatvāditi cet । kathantarhi vikalpasya pratyakṣottarakālabhāvinaḥ । tatra pratyakṣasya vastugrahaṇāt । na vikalpe bhāvini tasyāpravṛtteḥ । tatsantāne pravṛttatvātpravṛttiriti cet । katham prathamakṣaṇasya santānatā । na cānyatra vṛttamanyatra vṛttambhavati । tathā cedanumānamapi svarūpe bṛttamarthe 'pi vṛttameva bhavet । upacāramātrametanna paramārthasatye 'pi nottaraṃ । pratyakṣamapi ekatravṛttamanyatrāpi vṛttamiti nopacārādetadanyat । pratyakṣantajjātīye vṛttamanumānantu tatrāpi neti vyāhataṃ । vikalpasya pratyakṣottarakālabhāvinastajjātīye vṛtyabhāvāt । tatra pratyakṣasya vṛttiriti parihāre'numāne 'pyetaditi samānametat । anumānaviṣayatajjātīye pratyakṣavṛtteḥ । mahānasadahane hi pratyakṣampravṛttameva । anumānaviṣayetatrāstīti cet । sarvaṃ samānaṃ । tathā hi ।

<h2 id='216,ix'>216,ix <small><small>(<a href='docExplore?doc_id=PVA_216,ix'>PVA_216,ix</a>)</small></small></h2>

	yathānumānaviṣaye na pratyakṣapravarttanaṃ ।
	tathā vikalpasya na kimpratyakṣottarabhāvinaḥ ॥ 235 ॥ (PVA)
	anyavyaktipravṛttañcet pratyakṣamanumānakṛt ।
	anyarūpe na vṛttaṅ kimpratyakṣantadvikalpakṛt ॥ 236 ॥ (PVA)
	ekatvādhyavasāyastu samāna ubhayorapi ।
	sāmānyamubhayatrāpi gṛhyate prāpya vastunaḥ ॥ 237 ॥ (PVA)
<217>
	vahnerādikṣaṇastatra vikalpasyākṣagocaraḥ ।
	nanvanyasya grahe'nyasya graho neti niveditaṃ ॥ 238 ॥ (PVA)
	tatsambandhigrahe tasya grahaṇaṃ yadi sammataṃ ।
	anumāne 'pi sarvatra sambandhigrahaṇaṃ samam ॥ 239 ॥ (PVA)

<h2 id='217,iii'>217,iii <small><small>(<a href='docExplore?doc_id=PVA_217,iii_217,v'>PVA_217,iii_217,v</a>)</small></small></h2>

vikalpye'kāraṇandṛśyamanumāne 'pi kāryadṛk ।

<h2 id='217,iv'>217,iv <small><small></small></small></h2>

yathā vikalpasya pratyakṣottarakālabhāvino viṣayapratyakṣamapravṛttamapi tatkāraṇe vṛttamvikalpasya pravṛrttakatvaprāmāṇyamvidadhāti । tathā'numānaviṣaye'pravṛttamapi tatkāryaṃ pravṛttamanumānasyāpi prāmāṇyamvidadhātu । sambandhaviśeṣāt । kāryakāraṇasambandha ubhayatra samānaḥ । pratyutkāraṇāt kāryagatiranaikāntikīti pratyakṣamevāpramāṇambhavennānumānaṃ ।

<h2 id='217,v'>217,v <small><small></small></small></h2>

atha pratyakṣatvādanaikāntikodbhāvanamayuktaṃ ।

<h2 id='217,vi'>217,vi <small><small>(<a href='docExplore?doc_id=PVA_217,vi'>PVA_217,vi</a>)</small></small></h2>

nanu yatra pratyakṣatā sannihitamātrake na tatrānaikāntikatodbhāvyate । bhāvini tu na pratyakṣametat । tajjātīye pratyakṣantatrāpi pratyakṣamevetyapyacodyaṃ । tajjātīyatā'numānaviṣaye 'pi pratyakṣaviṣayaḥ । tatra vṛttampratyakṣamiha tu pravarttata iti viśeṣaḥ । tatra vyaktyantare vṛttamiha tatraivetyasāmānyaviṣayatā pratyakṣasya । na 〈।〉 bhāvibhūtayorekatvābhāvāt । apratyakṣatvācca sāmānyaviṣayatā samānaiva । kathamvā tajjātīyatā bhāviviṣayeṇa nādṛṣṭasyāvagamyate । anyatra tathāgrahaṇādetaditi cet । vyaktyantarasādhāraṇataiva tarhi sarvatra sāmānyaṅ gamyate na viśeṣaḥ pratyakṣānumānayoḥ । athāvaśyambhāvitā bhāvinastena nānaikāntikatā । yatra kāraṇantatrāvaśyambhāvitā yatra kāryantatra sutarāmevāvaśyambhāvitā । avaśyambhāvini ca kāryakāraṇatvameveti pratipāditaṃ । tasmānna bhāvini pravarttye prāpye pratyakṣānumānayorviśeṣaḥ ।

<h2 id='217,vii'>217,vii <small><small>(<a href='docExplore?doc_id=PVA_217,vii'>PVA_217,vii</a>)</small></small></h2>

atha pratyakṣantāvād vastusaṃspaśe tena pramāṇannānumānamiti cet । tadapyasat । prāpyaviṣayatābhāve bhrāntasyābhrāntasya ca na viśeṣaḥ । atha bhāvābhāvābhyāmviśeṣa iti cet । na । samvādamantareṇa tasyavārthabhāvetaratvasyādhigantumaśakyatvāt । atha pratyakṣe narāntarasamvādādasamvāde 'pi vastuviṣayatā । tadapyanumānagamyameveti na viśeṣaḥ । tasmādabhipretārthāvisamvādāt pramāṇānna vastugrahaṇamupayogi । anyathā pratyakṣamapramāṇameva bhavet ।

<h2 id='217,viii'>217,viii <small><small>(<a href='docExplore?doc_id=PVA_217,viii^1'>PVA_217,viii^1</a>)  (<a href='docExplore?doc_id=PVA_217,viii^2'>PVA_217,viii^2</a>)</small></small></h2>

tatraiva vyākhyāyate । "anyathāpi gatidṛṣṭā" । bhāntāpi gatidṛṣṭā athavā gatiḥ pādaviharaṇantadanyathāpi pararūpeṇa pratipattāvapi dṛṣṭā । kathamprāptiḥ । sadbhāvādarthasya । yasya sadbhāvaḥ sa prāpyate । tathāhi । samarthakāre hastaparāmarśato 'pi prāptidarśanaṃ । niyatā kathamiti cet । sambandhabalādeva । astitvamapi sambandhisadbhāvādeva । kathaṃ sambandhitā gatiḥ । pratyakṣe 'pi kathambhāvisambandhitā gatiḥ । evameva dṛṣṭatvāditi cet । samānamubhayatrāpītyavivādaḥ । ata tadeva pratyakṣantatra pramāṇantadvikalpajananāditi cet । anumānajananādapi tadeva pūrvakampratyakṣaṃ kinneṣyate । atītatvāttasyeti cet । vikalpodayakāle 'pi pratyakṣamatītameva । nahi kāryakāraṇayoḥ samānakālateti pratipādayiṣyate । atha vikalpasamānakālamapi prabandhena pratyakṣamāsta eveti viśeṣaḥ । nottarapratyakṣakṣaṇānāmapramāṇatvāt । athottareṣāmapi pramāṇatā'nyathā prabandhasya bhāvino'pariniściyāt pūrveṣāntarhyapramāṇatā । prāpyaviṣayatvā'bhāvāt । pūrvareva niścayajanane utteraṣāmapramāṇatā bhavet । sandehe hi na niścityāniścaye vā na sandehaḥ । niścayetarayorekaviṣayatvāyogāt । atha pūrveṣāmapramāṇataiva <218> tathā sati na pravarttata iti kasyacit prāmāṇyaṃ paśyāmi tāvat kimatra prāptiruta neti pravṛttāvanumāne 'pi samānametat । tasmād gatirapi pratyakṣābhimatā'nyathā dṛṣṭā pararūpeṇaiva । na kācit pravṛttiviṣaye svarūpeṇa gatiḥ । anyatra tu vasturūpe svarūpe vā gatirubhayorapīti bhāvivastubhi ko viśeṣaḥ । kathantarhi pratyakṣānumānayorviṣayabhadaḥ । spaṣṭe'spaṣṭamadhyāropyate'spaṣṭe ca spaṣṭamiti । athavā'nyathā ।

<h2 id='218,i'>218,i <small><small>(<a href='docExplore?doc_id=PVA_218,i_218,iii'>PVA_218,i_218,iii</a>)</small></small></h2>

	yatra bhāvigatistatrānumānammānamiṣyate ।
	varttamānetimātreṇa vṛttāvadhyakṣamānatā ॥ 240 ॥ (PVA)

<h2 id='218,ii'>218,ii <small><small></small></small></h2>

yatrātyantābhyāsādavikalpayato 'pi pravarttanantatra pratyakṣampramāṇaṃ । anyathā vikalpasya pramāṇāntaratā prāptā 〈।〉 yadi yatra vikalpastatraiva pratyakṣampravarttakampramāṇañceti ।

<h2 id='218,iii'>218,iii <small><small></small></small></h2>

atha pratyakṣameva pramāṇanna vikalpo gṛhītagrahaṇāditi cet । vicāritametad yathā gṛhītagrāhitā nāsti । punarapyucyate । tathā hi ।

<h2 id='218,iv'>218,iv <small><small>(<a href='docExplore?doc_id=PVA_218,iv_218,vi'>PVA_218,iv_218,vi</a>)</small></small></h2>

	nopayogo vikalpasya pravṛttau yadi tena kiṃ ।
	upayogo vikalpasya pravṛttau cet pramā na kim ॥ 241 ॥ (PVA)

<h2 id='218,v'>218,v <small><small></small></small></h2>

yadi vikalpasyānupayogitaiva kathamasau sahāyatayeṣyate pratyakṣasya । na khalu nirupayogināpi sahāyena kasyacidarthitā । atha tena vinā na pravarttanaṃ । pratyakṣamapramāṇambhavet । tenāpi vinā na pravarttata iti cet । ubhayantarhi pramāṇamprasaktaṃ । athāpramāṇavikalpaḥ । padārtharūpāsaṃsparśāt । pratyakṣamapyapramāṇamprāpyarūpāsaṃsparśādityuktamidānīmeva । tasmāt ।

<h2 id='218,vi'>218,vi <small><small></small></small></h2>

	anvayavyatirekābhyāmvikalpasya pravarttane ।
	yadi kāraṇatā nāsti tadā syādapramāṇatā ॥ 242 ॥ (PVA)
	pratyakṣātparato vṛttirvikalpasya pravarttane ।
	śaktiśced vyavadhānana pratyakṣasyāpramāṇatā ॥ 243 ॥ (PVA)

<h2 id='218,viii'>218,viii <small><small>(<a href='docExplore?doc_id=PVA_218,viii^1'>PVA_218,viii^1</a>)  (<a href='docExplore?doc_id=PVA_218,viii^2_218,xi'>PVA_218,viii^2_218,xi</a>)</small></small></h2>

atha vyavahitasyāpyapramāṇatā tathā sati cakṣurādīnāmapi pravarttakatve pramāṇatā syāt । ajñānatvānneti cet । samanantarapratyayasya syāt । anyaviṣayatvāttasya neti cet । samānaviṣayatve syāt । bhavatyeveti cet । na । tatra pravarttye'jñānatvāt । nahi pravarttyaviṣayatvampūrvakṣaṇagrāhiṇaḥ pratyakṣasyāsti tasmādanantaratvāt pramāṇāmvikalpa eva syāt । athāpi pravṛttiviṣayo pratyakṣampravartteta pratibhāsamātreṇa । tathāpi pramāṇamvikalpaḥ । gṛhītagrāhitve kathamapramāṇamiti cet । pravarttakatvāt । yathā svabhāvānumānaṃ । nahi pratibhāsamātreṇa pratyakṣampramāṇaṃ । kṣaṇikatve 'pi pratyakṣagrāhyatā syāt । bhavatyeveti cet । kṣaṇikagrāhakamanumānanna pramāṇambhavet । gṛhītagrāhitvāt । atha vyavahārasādhanāt pramāṇamvikalpo 'pi tatheti samānambhavet । tasmāt pratyakṣaviṣayapravarttakatve 'pi spaṣṭāspaṣṭabhedāt pramāṇadvitayameva । tatpararūpeṇāpi gatiravisambādāt pramāṇameva । yathā cāvisambāde 'pi na vastusvarūpagrahaṇantathā pratipāditameva । avisamvādāt pramāṇatve 'pi bhrāntatāndarśayati ।

<h2 id='218,ix'>218,ix <small><small></small></small></h2>

	maṇipradīpaprabhayormaṇibuddhyābhidhāvataḥ ।
	mithyājñānaviśeṣe 'pi viśeṣorthakriyāmprati ॥ 57 ॥
	yathā tathā'yathārthatve 'pyanumānatadābhayoḥ ।
	arthakriyānurodhena pramāṇatvamvyavasthitaṃ ॥ 58 ॥

<h2 id='218,xi'>218,xi <small><small></small></small></h2>

maṇiprabhāyāṃ kuñcikāvivaravihitamaṇisaṃsthānaviśeṣāyāmmaṇiviśeṣamanāśritāyāṃ ।

<219>

<h2 id='219,i'>219,i <small><small>(<a href='docExplore?doc_id=PVA_219,i'>PVA_219,i</a>)</small></small></h2>

pradīpaprabhāyāñca sarasiruharāgamaṇibhrāntiḥ parasparanna viśiṣyate । atha ca maṇiprāptikṛto'styeva kasyāścid viśeṣaḥ । tadvad anumānatadābhāsayorapi tata eva pramāṇetarate । adṛṣṭe 'pi maṇau pradīpaprabhāptaṃ maṇyadhyavasāyī pravarttamāna upalabdha eva । na ca bhrāntiriti samānatā sarvatra sāmagrīviśeṣato viśeṣāt । nahi jñānatvāt sakalambhrāntamitarathā vā । tasmād bhrāntamapi pramāṇamavisamvādāt । sāmagrīviśeṣād viśeṣavat । bhrāntyadhyavasitatā bhrāntirapi sambaddhapadārthajanitā pramāṇodayanibandhanaṃ bhavati samīhitaprāptihetuḥ । pratyakṣodaya nibandhanānumānajñānavat । na hyanumānampratyakṣodayamantareṇa pramāṇa । na ca pratyakṣamanumānodayamvineti pratipāditaṃ । tathā hi ।

<h2 id='219,ii'>219,ii <small><small>(<a href='docExplore?doc_id=PVA_219,ii_219,iv'>PVA_219,ii_219,iv</a>)</small></small></h2>

	vinā'numānampratyakṣanna pravarttakamāditaḥ ।
	tathā'numānampratyakṣamvineti pratipāditaṃ ॥ 244 ॥ (PVA)
	viśeṣastvayamevātra kvacit pūrvaṅ kvacitparaṃ ।
	anumānāt parannākṣannākṣāt pūrvānumeṣyate ॥ 245 ॥ (PVA)

<h2 id='219,iv'>219,iv <small><small></small></small></h2>

athāpi syāt । pratyakṣamantareṇānumānaṃ pravarttate'numānantu vināpi pratyakṣamiti viśeṣādanumānampratyakṣeṇāsamānaṃ ।

<h2 id='219,v'>219,v <small><small>(<a href='docExplore?doc_id=PVA_219,v_219,vi'>PVA_219,v_219,vi</a>)</small></small></h2>

tadapyasat ।

<h2 id='219,vi'>219,vi <small><small></small></small></h2>

	pratyakṣamanumānena vinā mānaṃ svavedane ।
	vyavahārastathā nāsti pramāṇatve 'pi kimbhavet ॥ 246 ॥ (PVA)
	svasamvedanamātre ca pratyakṣe'rthāprasiddhitaḥ ।
	bhedasya ca na kiñcit syādadvaitamavaśiṣyate ॥ 247 ॥ (PVA)
	tasmādarthasya bhedasya nādhyakṣasādhakamvinā ।
	anumānantatastasya pramātvannānumāmvinā ॥ 248 ॥ (PVA)

<h2 id='219,ix'>219,ix <small><small>(<a href='docExplore?doc_id=PVA_219,ix_219,x'>PVA_219,ix_219,x</a>)</small></small></h2>

athāpi syāt 〈।〉 pratyakṣamanumānamapekṣaiva bhede'rthe ca pravarttata । anumānantu pratyakṣambināpi 〈।〉 tathā hi 〈।〉 dhamādagnyanumānampratyakṣamanapekṣaivottarakālabhāvi । tata eva tasyārthasya prāpteḥ । naitadasti ।

<h2 id='219,x'>219,x <small><small></small></small></h2>

	nahi deśaviśiṣṭatvampratyakṣeṇa vinekṣyate ।
	anumānampunardeśāviśeṣeṇāgnisamvide ॥ 249 ॥ (PVA)

<h2 id='219,xi'>219,xi <small><small>(<a href='docExplore?doc_id=PVA_219,xi'>PVA_219,xi</a>)</small></small></h2>

kuḍayādivyavahito vahnirna pratiniyatadeśatayā pratyetuṃ śakyo'numānena । kuḍyāt paradeśe kvāpi vahniriti sāmānyenānumāne pratyakṣāt pratiniyatadeśuparigrahaḥ । na cāpratiniyatadeśasya hutabhujo janmaprāptiḥ । maṇiprabhāyāmapi maṇijñānasya pratiniyatadeśāparigraha eva doṣaḥ । na ca sandehaviparyayayoḥ । pratiniyatapadārthāprāpakatvena viśeṣaḥ । athāpi syāt । viparyayapratyayo'nyatra pravarttakatvādapramāṇaṃ । sandehastu kadācit tatrāpi pravarttayatīti bhavet pramāṇaṃ । tadasat ।

<h2 id='219,xii'>219,xii <small><small>(<a href='docExplore?doc_id=PVA_219,xii_220,i'>PVA_219,xii_220,i</a>)</small></small></h2>

	ubhayāṃgāvalambī hi saṃśayo na pravarttakaḥ ।
	viparyāso viparyāsāt pravarttayati dehinaḥ ॥ 250 ॥ (PVA)

<220>

<h2 id='220,i'>220,i <small><small></small></small></h2>

saṃśayo hi viparyāsādadhamaḥ । umayāṃśamavalambamāno dolāyamānacetasaḥ kathampravarttakaḥ । tatosau dolāyamānatā pratyakṣādapaiti । viparyāso 'pi maṇiprabhāyāmmaṇijñānalakṣaṇo'numānāt paścādbhāvina iti nānumāntarāt maṇiprabhāyāṃ maṇijñānasya viśeṣaḥ pramāṇatvena । kintu pramāṇamiti cet ।

<h2 id='220,ii'>220,ii <small><small>(<a href='docExplore?doc_id=PVA_220,ii_220,iv'>PVA_220,ii_220,iv</a>)</small></small></h2>

	pratyakṣameva tanmānaṅ kathambhrāntantathaiva tat ।
	samvādena pramāṇatvaṃ kvopayogi bhrametarat ॥ 251 ॥ (PVA)

<h2 id='220,iii'>220,iii <small><small></small></small></h2>

pramāṇamavisamvādi jñānaṃ (1.1) iti lakṣaṇasāmānyena 〈।〉 tadbhrame satyanyathā veti kvedamupayogavat । nanu bhrāntatve satyavisambādo 'pi bhavennānyathā । naitadapi satyaṃ ।

<h2 id='220,iv'>220,iv <small><small></small></small></h2>

	abhrāntiravisamvādāt kāladeśanarāntare ।
	na bhrānteravisamvādo'bhrānterevāprasiddhitaḥ ॥ 252 ॥ (PVA)

<h2 id='220,v'>220,v <small><small>(<a href='docExplore?doc_id=PVA_220,v_220,vii'>PVA_220,v_220,vii</a>)</small></small></h2>

idambhrāntamidamanyatheti nāvisamvādanamantareṇa । athābādhitatvādabhrāntiriti cet । na 〈।〉 avisambādasyaiva tathābhidhānāt । visamvādehi sati sarvo vibhrama eva 〈।〉 avādhitatve 'pi saiva bādheti cet । avisamvāda eva tarhi tasyābādhitatvamityavisamvādādevābhrāntiriti siddhaṃ । avisamvāde 'pi bhrāntirevānumānamityapi na mī māṃ sa ka sya mataṃ । lo kā yata syāpi na mataṃ । bhrāntessarvasyāpramāṇatvenopagamāt ।

<h2 id='220,vi'>220,vi <small><small></small></small></h2>

yadi tarhi bhrāntamapi pratyakṣamprāṇaṅ ko viśeṣaḥ pratyakṣānumānayoḥ 〈।〉 pratibhāsabhedāditi vakṣyate । bhrāntatve 'pi pratibhāsabhedo'numānābhāsataimirikajñānayoriva ।

<h2 id='220,vii'>220,vii <small><small></small></small></h2>

	abhrāntameva sakalaṃ jñānaṃ mānaṃ na vibhramaḥ ।
	vibhramāvibhramatvasya viśeṣaḥ ka ivekṣyate ॥ 253 ॥ (PVA)

<h2 id='220,viii'>220,viii <small><small>(<a href='docExplore?doc_id=PVA_220,viii'>PVA_220,viii</a>)</small></small></h2>

vibhramohi svarūpāsaṃsparśa eva 〈।〉 sa ca pramāṇasya sakalasya samānaḥ । yathaivānumānasya prāpyarūpāsaṃsparśastathā pratyakṣasyāpīti viśeṣaḥ । tasmānmaṇiprabhāyāmapi maṇijñānampratyakṣameva । 〈bhāvini viṣaye〉 bhāvyanumānaṃ pramāṇamiti cet । itaratrāpi pratyakṣe samānametat । tatra nāsti pramāṇāntaratvābhimāno maṇijñāne tvastyeveti cet । nātyantābhyāsato maṇijñāne 'pi nāsti pramāṇāntaratvābhimāna iti samānaṃ । nanu bhrāntyabhimānaḥ prabhāmaṇijñāne na tu stambhādijñāne । atrocyate ।

<h2 id='220,ix'>220,ix <small><small>(<a href='docExplore?doc_id=PVA_220,ix_220,xi'>PVA_220,ix_220,xi</a>)</small></small></h2>

	paramārthasamānatve'bhimānādapramāṇakāt ।
	viśeṣasya na sattyatvampramāṇadvayameva tat ॥ 254 ॥ (PVA)

<h2 id='220,x'>220,x <small><small></small></small></h2>

sarvatra pratyakṣānumāne ca pramāṇāntaramastyabhimānastu nāstīti naitāvatā vastubhedaḥ । apramāṇakābhimānasya yathā kathañcid bhāva iti na tatsadasattayorviśeṣaḥ । tasmāt ।

<h2 id='220,xi'>220,xi <small><small></small></small></h2>

	pratyakṣameva tajjñānamanumānamathāpi vā ।
	maṇiprabhāmaṇijñānamiti tattvaviniścayaḥ ॥ 255 ॥ (PVA)

<h2 id='220,xii'>220,xii <small><small>(<a href='docExplore?doc_id=PVA_220,xii_220,xiv'>PVA_220,xii_220,xiv</a>)</small></small></h2>

atha maṇisvarūpasyāgrahaṇāt kathampratyakṣatā । stambhādau tu yadi nāma bhāvisvarūpāgrahaṇantatsvarūpagrahaṇantu tatkālabhāvi vidyata eva । tadasat । tathāhi ।

<h2 id='220,xiii'>220,xiii <small><small></small></small></h2>

	bhāvi rūpāgrahe'nyasya jñānajñeyasya tadgrahaḥ ।
	samāna evobhayathā prāptistu pratibandhataḥ ॥ 256 ॥ (PVA)

<h2 id='220,xiv'>220,xiv <small><small></small></small></h2>

prāpyarūpasya bhedagrahaḥ । tadaparasya svarūpasya vā bhavatu parigrahaḥ pararūpasya veti na viśeṣaḥ ।

<221>

<h2 id='221,i'>221,i <small><small>(<a href='docExplore?doc_id=PVA_221,i_221,ii'>PVA_221,i_221,ii</a>)</small></small></h2>

maṇipratibhāsastu maṇau maṇiprabhāyāñca samāna eva । tatra kvacid deśabhrāntiḥ kvacit svarūpabhrāntiḥ kvacidubhayaṃ kvacidanubhayaṃ । maṇiprabhāyāṃ maṇijñānasya deśabhrāntirmaṇāveva prāpyasvarūpabhrāntiḥ । sāmānyānumānasyobhayabhrāntiḥ । svasamvedanasya nobhayathāpīti prakāraḥ ।

<h2 id='221,ii'>221,ii <small><small></small></small></h2>

tato yaduktaṃ 〈।〉 "yā gatiḥ sāmyarūpeṇaiva yathā pratyakṣā gatiḥ ।"

<h2 id='221,iii'>221,iii <small><small>(<a href='docExplore?doc_id=PVA_221,iii_221,v'>PVA_221,iii_221,v</a>)</small></small></h2>

yatpramāṇantadabhrāntaṃ yathā pratyakṣaṃ 〈।〉 tadayuktaṃ । pratyakṣāpi gatirna svarūpeṇa । na cābhrāntampratyakṣamasti । svarūpe ca yathā pratyakṣabhrāntam 〈।〉 tathā'numānamapyanye ca bhrāntābhimatāḥ pratyayā iti na tathā bhrāntatāpratipādanaṅ kvacidupayogi । evantahi kathampratyakṣānumānayorlakṣaṇabhedaḥ uktamatra 〈।〉 spaṣṭetara pratibhāsabhedāditi । sa eva pratibhāsa bhedastathā kuto bhavati । yasya svatantraṅ grahaṇantasya spaṣṭapratibhāsatā । yasyānyathā tadaspaṣṭapratibhāsamatīndriyaṃ parokṣaṃ ।

<h2 id='221,iv'>221,iv <small><small></small></small></h2>

etadeva kathambhavati yenaivamucyate ।

<h2 id='221,v'>221,v <small><small></small></small></h2>

	buddhiryatrārthasāmārthyādanvayavyatirekiṇī ।
	tasya svatantraṅ grahaṇamato'nyadvastvatīndriyaṃ ॥ 59 ॥

<h2 id='221,vi'>221,vi <small><small>(<a href='docExplore?doc_id=PVA_221,vi'>PVA_221,vi</a>)</small></small></h2>

yasya hisākṣāt pratibhāsanaṃ sa evārtho'natīndriyaḥsvalakṣaṇaṃ । sākṣātpratibhāsaśca buddheranvayavyatirekānuvidhānena tadākārāyā jananāt । yattu pūrvadarśanajanitavāsanāpravodhato'vabhāsabiṣayaḥ pūrvapratipannarūpākāratayā niścīyate tadatonyadatīndriyaṃ । nahi tadendriyavyāpāraḥ । tatsambhavī vā sākṣātkaraṇākāraḥ sākṣāt pratīyate । na ca tadākāravyatirekeṇāparā tasyapratītiḥ 〈।〉 tat sākṣādeva yasya ca va sākṣāt tasya naiva pratītiḥ । athākramasaṅgatyabhāvāt parokṣaṃ । svarūpeṇa tarhi pratīyamānameva parokṣamakṣavyāpārābhāvāditi prāptaṃ । tadetadanabhimataṃ ।

<h2 id='221,vii'>221,vii <small><small>(<a href='docExplore?doc_id=PVA_221,vii_221,viii'>PVA_221,vii_221,viii</a>)</small></small></h2>

	tasmāt parokṣaviṣayaḥ pratyayo yadyavastudṛka ।
	pratītasyā parokṣatvāt parokṣo viṣayaḥ kathaṃ ॥ 257 ॥ (PVA)

<h2 id='221,viii'>221,viii <small><small></small></small></h2>

yadi pratīyate na parokṣaḥ 〈।〉 na ca vastvasaṃsparśane vastuviṣayatā । sāmānyaviṣayatāyāntarhi kathamparokṣaviṣayatā sāmānyantatra sākṣātkṛtameva vastu tu punarna saṃspṛṣṭamiti kathamparokṣaviṣayatā sāmānyajñānasya । lakṣitalakṣaṇena pratipannamiti cet । kena rūpeṇa viśeṣasya lakṣaṇaṃ । yadi viśeṣeṇa śabdādereva tasya pratītirastu kimantargaḍunā sāmānyena । sāmānyarūpeṇa lakṣaṇe'navasthetyuktaṃ । viśeṣarūpeṇa ca lakṣaṇe indriyavaiphalyaṃ ।

<h2 id='221,ix'>221,ix <small><small>(<a href='docExplore?doc_id=PVA_221,ix'>PVA_221,ix</a>)</small></small></h2>

atha sāmānyameva pratibhāti । viśeṣaḥ parokṣo apratibhāsanāt । atrāpi svākāra eva vāsanābalāyātaḥ pratibhāti sākṣāt । arthastu parokṣa iti kathantadviṣayatā । tatra pravarttanāt । apratipanne kathampravarttanaṃ । apratipanna eva sarvatra pravarttanamiti pratipāditaṃ । apratipanne 'pi hi devadattarūpe yajñadattasya samānasya darśanāt । pravṛttidarśanāttatra samvāda iti cet । na 〈।〉 avisamvādakāraṇasya vakṣyamāṇatvāt । samvandhādavisamvāda iti । yadi bhrāntirasau vāsanābalād vāsanāyāmeva tarhi pratipanna iti kathamarthasyādhyavasāyaḥ prāptirvā । na 〈।〉 vāsanāprabodhasyāpi kāraṇatvāt । tatsamvandhenārthasyeti na doṣaḥ । tadevāha ।

<222>

<h2 id='222,i'>222,i <small><small>(<a href='docExplore?doc_id=PVA_222,i_222,iv'>PVA_222,i_222,iv</a>)</small></small></h2>

	tasyādṛṣṭātmarūpasya gateranyortha āśrayaḥ ।
	tadāśrayeṇa sambandhī yadi syād gamakastadā ॥ 60 ॥

<h2 id='222,ii'>222,ii <small><small></small></small></h2>

adṛṣṭasvarūpo hyarthonyataḥ sambandhāt pratīyate । anyamātrāt pratītāvatiprasaṅgaḥ । svayampratītau sarvaṃ eva sarvadarśī syād viśeṣābhāvāt । tenāśrayeṇa ca sonyo yadi sambandhī tadā gamakaḥ । kathametat । evameva dṛṣṭeḥ ।

<h2 id='222,iii'>222,iii <small><small></small></small></h2>

nanu smaraṇameva tatra sambaddhād bhavati । tacca sambandhāderapīti sa evātiprasaṅgaḥ । nābhogādijanitāyāḥsmṛteranyathā bhāvāt ।

<h2 id='222,iv'>222,iv <small><small></small></small></h2>

	ādeśādivyavasthasya tasyā bhogāditaḥ smṛtiḥ ।
	deśakālaviśiṣṭasya tadāśrayasamāgamāt ॥ 258 ॥ (PVA)

<h2 id='222,v'>222,v <small><small>(<a href='docExplore?doc_id=PVA_222,v'>PVA_222,v</a>)</small></small></h2>

dharmmisādhyasambaddhapadārthadarśanāddhi deśakālaniyataḥ śakyaprāpaṇorthaḥ pratīyate nābhogāditaḥ । tathāhi । ābhogaḥ kimmayā dṛṣṭaḥ kimityanveṣaṇaparo mānaso vyāpāraḥ । tatra sati tathābhūtadeśakāla eva vastuni smaraṇannādhikavyapārantenāpramāṇantat । sadṛśagrahaṇād anena sadṛśosāvityetāvanmātrikā pratītiḥ । sadṛśatvantu na deśakālaviśiṣṭasya । sarvadā sadṛśatvāt । anekasya ca sādṛśyamitaradveti na pratiniyatagatiriti na tatpramāṇaṃ । tena tu tatsadṛśena yat karttavyantat kriyata iti pramāṇameva tatra pratyakṣaṃ । anyathā tu pratyakṣād pravarttanameveti na pramāṇamiti pratipāditameveti na punarucyate । evameva na sambandhādapi pratītiranumānātmikā pramāṇaṃ । tathāhi ।

<h2 id='222,vi'>222,vi <small><small>(<a href='docExplore?doc_id=PVA_222,vi_222,vii'>PVA_222,vi_222,vii</a>)</small></small></h2>

	liṅgantallakṣaṇatvena kāryādigamakammataṃ ।
	tallakṣaṇatvādaparanna liṅgasyāsti lakṣaṇam ॥ 259 ॥ (PVA)

<h2 id='222,vii'>222,vii <small><small></small></small></h2>

tadetad vakṣārthakriyākāri śiśaṃpātvaṃ dhūmādikañcāgyādi janitaṅkāryatvena kāraṇatvena vā sādṛśyāvagatistatrāpi । tadetatsattvamanityarūpampurvāpararuparahitatvena nānyadanyasyāpyānityatvasya rūpamiti savanimumānapratītirevambhūte ca sannihitakāraṇañca dhūmasya rupamviśeṣeṇa kenacidupalakṣitasyāsannihitakāraṇañca bhasmāderiti dvayamapi yathāyogaṅ gamakaṃ । tathāhi ।

<h2 id='222,viii'>222,viii <small><small>(<a href='docExplore?doc_id=PVA_222,viii'>PVA_222,viii</a>)</small></small></h2>

	yo yathā dṛśyate bhāva ekadā sa tathānyadā ।
	prabodhakaḥ smṛtereva yathāyogampravarttakaḥ ॥ 260 ॥ (PVA)
	anyathā pūrvadṛṣṭasya calitā syād yadā smṛtiḥ ।
	pravarttanambhavettatra na tu sambādasaṅgatiḥ ॥ 261 ॥ (PVA)
	pratyakṣamavisamvādi smaraṇantu tadāśrayāt ।
	tathaivāhaṃ smarāmīti smṛtessyād yadi sā pramā ॥ 262 ॥ (PVA)
	darśane vyabhicāreṇa tathātve 'pi na cet pramā ।
	darśane vyabhicāro 'pi sa smṛteranyathātvataḥ ॥ 263 ॥ (PVA)
	tathāhi darśanamanālambe smaraṇamanyathā ।
	sālambanatvena yataḥ tathā tanna pramā bhavet ॥ 264 ॥ (PVA)

<h2 id='222,xiii'>222,xiii <small><small>(<a href='docExplore?doc_id=PVA_222,xiii_222,xv'>PVA_222,xiii_222,xv</a>)</small></small></h2>

smaraṇe nānyathānugamyamānandarśanapramāṇamiti darśanasya svato doṣo'pi tu smaraṇasya । tadapi hi smaraṇaṃ sādṛśyādanyathopajāyate । smaraṇapāṭavād bhāvādeva ।

<h2 id='222,xiv'>222,xiv <small><small></small></small></h2>

	tasmāt kāryasvabhāvābhyāṃ smaraṇaṃ jāyate'rthabhāk ।
	upalakṣitābhyāntattvena syāt smṛtervibhramonyathā ॥ 265 ॥ (PVA)

<h2 id='222,xv'>222,xv <small><small></small></small></h2>

tasmāt smṛtivibhramakṛta eva sarvathā visamvādaḥ । tasmāt parokṣaviṣayaṃ smaraṇameva sambaddhād yathādṛṣṭasya pramāṇaṃ । taccānumānameva nānyat । ata evāha ।

<223>

<h2 id='223,i'>223,i <small><small>(<a href='docExplore?doc_id=PVA_223,i_223,ii'>PVA_223,i_223,ii</a>)</small></small></h2>

	gamakānugasāmānyarūpeṇaiva tadā gatiḥ ।
	tasmāt sarvaḥ parokṣortho viśeṣeṇa na gamyate ॥ 61 ॥

<h2 id='223,ii'>223,ii <small><small></small></small></h2>

gamakaparatantrā hi gamyasya pratītistacca gamakaṃ sāmānyarūpeṇa na viśeṣeṇa । tasya lakṣayitumaśakyatvāt । alakṣitenāpi rupeṇa gamakatve sarvākārasarvakāraṇaparamparāpratīti prasaṅgaḥ । tacca dhūmādisāmānyaṃ sarvatrāgnyādau dṛṣṭaṃ । tato'naikāntikatvānna tato viśeṣasya pratītiḥ । viśeṣopalakṣaṇe pratītiriti cet । na 〈।〉 avāntaraviśeṣasya lakṣayitumaśakyatvāt ।

<h2 id='223,iii'>223,iii <small><small>(<a href='docExplore?doc_id=PVA_223,iii'>PVA_223,iii</a>)</small></small></h2>

nanu viśeṣopalakṣaṇamapi kasyacit sambhavatyeva 〈।〉 na 〈।〉 atyantamviśeṣasyāśakyatvāt । viśeṣopalakṣaṇantu tatrāpekṣākṛtaṃ । yā ca yāvatī ca mātreti । yasya tu sarvākārapratītistasya sākṣātkaraṇāt । avyaktameva taditi pratīmaḥ । viśeṣadṛṣṭerviśeṣapratītiriti cet । na । tatrāpi sāmānyasyaiva gatiriti pratipādayiṣyate । etadevāha ।

<h2 id='223,iv'>223,iv <small><small>(<a href='docExplore?doc_id=PVA_223,iv_223,vi'>PVA_223,iv_223,vi</a>)</small></small></h2>

	yā ca sambandhino dharmmād gatirdharmiṇi varttate ।
	sānumānamparokṣāṇāmekantenaiva sādhanaṃ ॥ 62 ॥

<h2 id='223,v'>223,v <small><small></small></small></h2>

anyalakṣaṇābhāvādanumānalakṣaṇasambhavācca nānumānādaparamparokṣaviṣayampramāṇamasti । nanu pramāṇāntaraviṣayampramāṇāntaramiti na dve eva pramāṇe । atra parihāraḥ ।

<h2 id='223,vi'>223,vi <small><small></small></small></h2>

	na pratyakṣaparokṣābhyāmmeyasyānyasya sambhavaḥ ।
	tasmāt prameyadvitvena pramāṇadvitvamiṣyate ॥ 63 ॥

<h2 id='223,vii'>223,vii <small><small>(<a href='docExplore?doc_id=PVA_223,vii_223,viii'>PVA_223,vii_223,viii</a>)</small></small></h2>

nanu pramāṇadvitvena prameyadvitvamiti yuktaṃ । pramāṇasya sattāsādhanatvāt ।

<h2 id='223,viii'>223,viii <small><small></small></small></h2>

naitadasti । prameyampramāṇena sidhyati pramāṇasvarūpantu svasamvedanākārasiddheḥ jñānakāra eva ca svasamvedanaḥ svasāmānyatayopalabhyamānaḥ pratyakṣānumānaviṣaya ityuktaṃ । viṣayadvaividhyādākāra dvaividhyādityarthaḥ । svākāradvayasamvedane hi naikamiti yuktaṃ । nāpi tryādikaṃ ।

<h2 id='223,ix'>223,ix <small><small>(<a href='docExplore?doc_id=PVA_223,ix_223,xi'>PVA_223,ix_223,xi</a>)</small></small></h2>

	tryekasaṅkhyānirāso vā prameyadvayadarśanāt ।

<h2 id='223,x'>223,x <small><small></small></small></h2>

prameyadvayādaparasya prameyasyāsambhavāt । aparapramāṇannāstīti pratipāditaṃ ।

<h2 id='223,xi'>223,xi <small><small></small></small></h2>

idānīndvitīyasya prameyasya sambhavānnaikampramāṇannāpi tryādikamiti pratipādayiṣyati । nahi dvitīye prameye sambhavati pramāṇamekaṃ । dvitīyaprameya viṣayasyāpi pramāṇasya bhāvāt । naikena pramāṇena dvitīyasyāpi siddhiḥ । atha sāmānyaviśeṣarūpamekameva prameyaṃ । aparastu nāstīti prameyadvayasiddhamityāha ।

<h2 id='223,xii'>223,xii <small><small>(<a href='docExplore?doc_id=PVA_223,xii_223,xiv'>PVA_223,xii_223,xiv</a>)</small></small></h2>

	ekamevāprameyatvādasataścenmatañca naḥ ॥ 64 ॥

<h2 id='223,xiii'>223,xiii <small><small></small></small></h2>

dṛṣṭamevaitat svalakṣaṇādaparamprameyamasat । tacca na prameyaṃ ekameva tu svalakṣaṇaṃ prameyaṃ । tadeva svapara rupābhyāṅ gateḥ sāmānyaviśeṣalakṣaṇamiti prāguktaṃ । kiñca ।

<h2 id='223,xiv'>223,xiv <small><small></small></small></h2>

	anekānto'prameyatve hyabhāvasyāpi niścayāt ।
	tanniścayapramāṇaṃ vā dvitīyaṃ;

<224>

<h2 id='224,i'>224,i <small><small>(<a href='docExplore?doc_id=PVA_224,i_224,ii'>PVA_224,i_224,ii</a>)</small></small></h2>

abhāvo 'pi hi prāgabhāvādilakṣaṇaḥ prameya iti kathamasadaprameya miti vyāptiḥ । avyāptikaśca kathaṃ heturaikāntikaḥ । tathāhi 〈।〉 prāgabhāvādyavedane sarvameva mityambhavet na kāyannāpi kāraṇaṃ । tathā ca pratipādayiṣyate । itaretarāve ca satiṃ miśrībhaveyurdravyāṇītyadvaitva sakalambhavet । tanniścayaḥ pramāṇamvā dvitīyaṃ । yataḥ nākṣajāmatiḥ 〈।〉

<h2 id='224,ii'>224,ii <small><small></small></small></h2>

	nākṣajñā matiḥ ॥ 65 ॥
	abhāve'rthabalājjāte'rthaśaktyanapekṣaṇe ।
	vyavadhānādibhāve 'pi jāyetendriyajā matiḥ ॥ 66 ॥

<h2 id='224,iv'>224,iv <small><small>(<a href='docExplore?doc_id=PVA_224,iv'>PVA_224,iv</a>)</small></small></h2>

na khalvabhāvo nāmendriyagocaraḥ । śabdādisvabhāvasyaiva tatra pratibhāsanāt । tadatra nāstīti tu tasya rūpamasattayā nākṣagocaraḥ । vyavahitasyāpi tasyāsattvena vyavasthāpanāt । atha viviktapradeśopalambhādeva tathā niścayaḥ । keyamviviktitā nāma । yadi pradeśādi rūpaṃ 〈।〉 tasminnupalabdhe'nyannāstīti kutaḥ । tasya tadabhāvarūpatvāditi cet । kathamanyo'nyasyābhāvaḥ । tena sahāsaṅgamāccet । asaṅgamaḥ kutaḥ । sahāvedanāccet । sahāvedanāttarhi vyavasthā'bhāvasya । tadanyavedanameva tasyāvedanaṃ । tadanyattvameva tasyāvedane kathaṅ gṛhyate । tasya prāgvedanāditi cet । tadetanna vedyata iti kathamabhāvagatiḥ । tasmādayama bhā vaniścayo nendriyajaḥ । tato na pratyakṣametat ।

<h2 id='224,v'>224,v <small><small>(<a href='docExplore?doc_id=PVA_224,v_224,vii'>PVA_224,v_224,vii</a>)</small></small></h2>

athāpi syāt । pratyakṣameva nivarttamānamabhāvaniścayanimittaṃ । tadapyasat ।

<h2 id='224,vi'>224,vi <small><small></small></small></h2>

	abhāve vinivṛttiścet pratyakṣasyaiva niścayaḥ ।
	viruddhaṃ saiva vā liṅgamanvayavyatirekiṇī ॥ 67 ॥

<h2 id='224,vii'>224,vii <small><small></small></small></h2>

pratyakṣasyaiva nivṛtterabhāvaniścaya iti cet । vyāhatametattacca nāsti tena ca pratipattiḥ । pratyakṣaṃ hi samvedanātmatayā yatra pravarttate tatra niścayakṛt । anubhūte niścāt । anubhavābhāve tu kathanniścayaḥ । tathā hi vaktāro bhavanti । na jāne kimastyanyadatha nāstīti nātra samasamvedanāmiti । kathamaniścayahetorasamvedanānniścayaḥ । athopalabdhiyogyasyānupalambho na sati padārthe tato'bhāvaniścaya iti cet । na tarhi paralokāderatīndriyasyābhāvaniścayaḥ । yadi cānupalabdhiḥ sadbhāvād vyāvṛttā tadā tadviparyayavyāptā satī gamiketi liṅgamanvayavyatirekayogāt siddhamanumānamaparaṃ pramāṇaṃ । liṅgādutpatteḥ ।

<h2 id='224,viii'>224,viii <small><small>(<a href='docExplore?doc_id=PVA_224,viii_224,xi'>PVA_224,viii_224,xi</a>)</small></small></h2>

anena svabhāvareturanupalabdhiśca tadantargatoktā ।

<h2 id='224,ix'>224,ix <small><small></small></small></h2>

kāryahetumāha ।

<h2 id='224,x'>224,x <small><small></small></small></h2>

	siddhañca paracaitanyapratipatteḥ pramādvayaṃ ।
	vyāhārādau pravṛtteśca siddhastadbhābaniścayaḥ ॥ 68 ॥

<h2 id='224,xi'>224,xi <small><small></small></small></h2>

nahiṃ paracaitanyamātmana iva pratyakṣataḥ sidhyati । na khalu jāne kimasya caitanyamasti na veti । tadākāraparisphuraṇādeva tathā pratipatteḥ । kāryaviśeṣeṇa viśeṣasya dveṣāderniścayaḥ ।

<225>

<h2 id='225,i'>225,i <small><small>(<a href='docExplore?doc_id=PVA_225,i'>PVA_225,i</a>)</small></small></h2>

bhavatu yathā kathañcidayanniścayaḥ sa tu pramāṇanna bhavati । naiṣa doṣaḥ । tadanurūpasya vyavahārasya vyāhārādilakṣaṇasya darśanāt । yathākathañcida pramāṇikaiva pravṛttiriti cet । na । vicārya parityāgaprasaṅgāt । anyasyopāyasyābhāvādagatyā aparityāga iti cet । anyasyopāyasyābhāva ityeṣo 'pi niścayaḥ pramāṇameva 〈।〉 taccānumānamityuktaṃ ।

<h2 id='225,ii'>225,ii <small><small>(<a href='docExplore?doc_id=PVA_225,ii'>PVA_225,ii</a>)</small></small></h2>

parābhyupagamenaitaducyate । tenā'doṣaḥ । na parābhyupagatasya parārthānumāna evāvatārāt । nahyatmānameva parābhyupagameva pratipādayati kaścit । gatyantarantāvanna pratipadye tenaiva mahampravṛttaḥ । paraloke 'pi tarhi pratipattirastu paralokatyāge 'pi jīvituṃ śakyaṃ 〈।〉 tena tatrāpravṛttiriti cet । evañjīvituṃ śakyamiti kuta etat । jīvitārthyapi kimatītajīvitārthī atha varttamānajīvitārthīti । tatrātītārthī na atītatvādeva । na varttamānārthī tasyāpi prāptatvāt । anāgatārthī cet । anāgatantarhi jīvitamanenopāyena bhavati nānyatheti anvayavyatirekataḥ pratīteranumānameva ।

<h2 id='225,iii'>225,iii <small><small>(<a href='docExplore?doc_id=PVA_225,iii'>PVA_225,iii</a>)</small></small></h2>

kiñca 〈।〉 yathākathañcidayamvyavahāra iti kimbhavata evāthānyasya । yadi bhavata eva ubhayāsiddhatvāt kathamparaḥ pratipāditaḥ । athānyasyāpyupāyābhāva eva tathā sati paracaitanyapratipattiravaśyamiti kathaṃ yathākathañcidiyampratītiḥ । atheyamapi bhavati yathākathañcideva । evantarhi bhavata evāsampratyayaḥ kathamparasya pratipattiḥ । mama tāvadevamparasya tu kathamiti na jāne । avacanameva tarhi prāptaṃ । parasyāpyevameva bhaviṣyatīti cet । na 〈।〉 pramāṇābhāvāditi yaktiñcidetat । tasmādasti parapratītiḥ 〈।〉 tato'numānamabhyupagantavyampareṇāpi ।

<h2 id='225,iv'>225,iv <small><small>(<a href='docExplore?doc_id=PVA_225,iv_225,v'>PVA_225,iv_225,v</a>)</small></small></h2>

	pramāṇamavisamvādāt tatkvacid vyabhicārataḥ ।
	nāśvāsa iti celliṅgandurdṛṣṭeretadīdṛśam ॥ 69 ॥

<h2 id='225,v'>225,v <small><small></small></small></h2>

avisambādo hi pramāṇalakṣaṇantadastyanumānasyeti pramāṇatā । atha visambāde 'pi kvacid dṛśyata iti viparyayaḥ । tathāhi sa śyāmastatputratvādityanumānamvyabhicārāsaṅgyapi । tadayuktaṃ । anumānamevaitanna bhavati liṅgābhāsādutpatteḥ pratibandhābhāvāt । nahi śyāmatāyāntatputratvampratibaddhaṃ । ekasāmagrayadhīnatayā samānarūpatā cet । naikasāmagrayadhīnatā'bhāvāt । karmāhārakālaviśeṣasya sambhavāt । ekasāmagrayadhīnatāyāṃ yugapadutpattiprasaṅgāt । tasmāliṅga rūpatattvānupalakṣaṇādahetāvapi hetutvādhyāropato vyabhicārābhiprāyaḥ ।

<h2 id='225,vi'>225,vi <small><small>(<a href='docExplore?doc_id=PVA_225,vi_226,ii'>PVA_225,vi_226,ii</a>)</small></small></h2>

athāpi syād 〈।〉 evamprāyameva sarvānumānannāparambiśeṣalakṣaṇamiti kasyāvyabhicāraḥ । tadapyasat ।

<h2 id='225,vii'>225,vii <small><small></small></small></h2>

	yataḥ kadācit siddhāsyapratītirvastunaḥ kvacit ।
	tadavaśyantato jātantatsvabhāvo 'pi vā bhavet ॥ 70 ॥

<h2 id='225,viii'>225,viii <small><small></small></small></h2>

tādātmyatadutpattilakṣaṇapratibandhasaṅgataṃ hi liṅgaṅgamakaṃ । anyasya tadātmatvāt । yataśca pratītiravyabhicāriṇī sādhyasya tanniyamena tata utpannaṃ । tanniyataṃ tattvasvabhāvamvā nānyayā'vyabhicāragatisambhavo'tiprasaṅgāt । na ca sarvataḥ pratipattiḥ sarvasyopajāyate । kādācitkatayopalabdheḥ 〈।〉 tasmādiyampratipattirniyamena pratibaddhapadārthajanitā । prativandhaśca

<226>

<h2 id='226,i'>226,i <small><small></small></small></h2>

dvividha eva । ekasāmagrayadhīnasyāpi tadutpattilakṣaṇaṃ eva pāramparyeṇa pratibandhaḥ । tata evāvyabhicāraḥ । yataḥ ।

<h2 id='226,ii'>226,ii <small><small></small></small></h2>

	svanimittaṃ svabhāvamvā vinā nārthasya sambhavaḥ ।
	yacca rūpantayordṛṣṭantadevānyatra lakṣaṇam ॥ 71 ॥

<h2 id='226,iii'>226,iii <small><small>(<a href='docExplore?doc_id=PVA_226,iii'>PVA_226,iii</a>)</small></small></h2>

yasya ca kāryasvabhāvahetorlakṣaṇaṃ yad dṛṣṭamanyatrāpi tadeva । na ca tatputrādestadasti na tena sarvatrānāśvāsaḥ । lakṣaṇayukte hi bādhāsambhave tallakṣaṇameva dūṣitaṃ syāditi sarvatrānāśvāso nānyatheti nyāyaḥ । na ca nimittaṃ abhāvamvā vinā kasyacit sambhavaḥ 〈।〉 tathā śaṅkāyāmavyavahāra eva sarvatra syāt । vyāvahārikapramāṇaprastāvaścaiṣa nānyaḥ । tasmāt samvyavahārārthinā niyamenānumānārthinā bhāvyaṃ । anupāye kathampravṛttiriti cet । na 〈।〉 asiddhatvādupāyatvasya vicāryamāṇe viśīryata iti cet । na 〈।〉 vicārasyāpyanumānātmakatvāt । soyaṃ yathā gacchataḥ sa eva vismṛtaḥ panthā ।

<h2 id='226,iv'>226,iv <small><small>(<a href='docExplore?doc_id=PVA_226,iv_226,vi'>PVA_226,iv_226,vi</a>)</small></small></h2>

anupalabdhestarhi kaḥ pratibandhaḥ । sa eva tādātmyatadutpattilakṣaṇaḥ pratibandha iti darśayati । tathāhi ।

<h2 id='226,v'>226,v <small><small></small></small></h2>

	svabhāve svanimitte vā dṛśyadarśanahetuṣu ।
	anyeṣu satsvadṛśye ca sattā vā tadvataḥ katham ॥ 72 ॥

<h2 id='226,vi'>226,vi <small><small></small></small></h2>

yata evāsau tatra pratibaddho ata eva tadabhāvānna bhavati । anyathānyasyābhāve kimiti na bhavet । atiprasaṅga evaṃ sati syāt । evaṃ hyasau pratibaddhau yadi tadabhāvena bhavet । anyathā pratibandhābhāvāt । tasmād yatropalabdhi 〈la〉 kṣaṇaprāptasya kāraṇasya vyāpakasya vā'nupalambhastatra tayorabhāvaḥ । yatra ca tayorabhāvo na tatra kāryavyāpyayoḥ sambhava ityanupalabdherapyavyabhicāraḥ । evaṅ kāryasvābhāvānupalambhalakṣaṇaṃ trividhamapyanumānamastīti sādhitaṃ ।

<h2 id='226,vii'>226,vii <small><small>(<a href='docExplore?doc_id=PVA_226,vii_226,x'>PVA_226,vii_226,x</a>)</small></small></h2>

yasmāt ।

<h2 id='226,viii'>226,viii <small><small></small></small></h2>

	aprāmāṇye ca sāmānyabuddhestallopa āgataḥ ।
	pretyabhāvavad; akṣaiścet paryāyeṇa pratīyate ॥ 73 ॥
	tacca nendriyaśakta yādāvakṣabuddherasambhavāt ।
	abhāvapratipattau syād buddhijanmānimittakaṃ ॥ 74 ॥

<h2 id='226,x'>226,x <small><small></small></small></h2>

yadi hi sāmānyabuddherapramāṇatā tadā parokṣannāma prameyannāstīti prāptaṃ । paralokavadeva । atha na sarvaḥ parokṣārtho nāsti paryāyeṇākṣaiḥ pratīteḥ paraloke tu na paryāyeṇākṣavṛttiriti tathāvidha eva nāsti । yadaiva tarhi pratīyate tadaivāsti prāgastīti kutaḥ । prāgapyanyena pratīyate tenāsti । paraloko 'pi prāganyena na pratīyate svayamveti kutaḥ । paralokāderanyo 'pi vā'nyena pratīyata iti kutaḥ । tathā vyavahārāditi cet । āyātamanumānasya prāmāṇyaṃ । na cākṣe yogyatāyāmvā paryāyeṇākṣavṛttiḥ । kāryasvabhāvahetubhāvānumānenaiva tayoravagamāt । tadabhāve ca buddherjanma ca padārthanāmanimittakameva bhavet । tasmāt kāryadarśanena kāryavyatirekeṇa ca yogyatā

<227>

<h2 id='227,i'>227,i <small><small>(<a href='docExplore?doc_id=PVA_227,i_227,v'>PVA_227,i_227,v</a>)</small></small></h2>

cakṣurādikañcānumīyamānamastyeva । na ca paryāyeṇa tatrākṣavyāpārāvatāraḥ । tataḥ paralokādikamapyevameva । tasmāt sāmānyamanumānamantareṇa na pratīyate । yasmāt ।

<h2 id='227,ii'>227,ii <small><small></small></small></h2>

	svalakṣaṇe ca pratyakṣamavikalpatayā vinā ।
	vikalpena na sāmānyagrahastasmiṃstato'numā ॥ 75 ॥

<h2 id='227,iii'>227,iii <small><small></small></small></h2>

sāmānyāvadhāraṇarūpā api pratipattayo vyavahārakāriṇyaḥ । na ca sāmānyamavikalpya gṛhyate । na ca savikalpakampratyakṣamavicārakatvāt । tasmāt sāmānyaviṣayamanumānanna pratyakṣaṃ ।

<h2 id='227,iv'>227,iv <small><small></small></small></h2>

yattarhīṃdamanityādibhirākārairvarṇṇādigṛhyetaitatkathaṃ । sāmānyarūpagrahaṇametat । prameyaniyamaśca bhavateṣyate ।

<h2 id='227,v'>227,v <small><small></small></small></h2>

	prameyaniyame varṇṇānityatā na pratīyate ।
	pramāṇamanyattadbuddhirvinā liṅgena sambhavāt ॥ 76 ॥

<h2 id='227,vi'>227,vi <small><small>(<a href='docExplore?doc_id=PVA_227,vi'>PVA_227,vi</a>)</small></small></h2>

niyamo hi nāma prameyasya svalakṣaṇasya sāmānyasya ca pratiniyatapramāṇagrāhyatā । miśrapratipattiśceyamvarṇṇādyanityamiti । svasāmānyalakṣaṇayoḥ parasparamiśratayā pratipatteḥ । tata ubhayarūpapratipattiranyat pramāṇaṃ prasaktaṃ । liṅgena ca vinā sambhavādanumānametanna bhavati । sāmānyasya ca grahaṇānna pratyakṣaṃ । svalakṣaṇasya ca nānumānamiti tatpramāṇāntaramvinā liṅge na vṛtteḥ sāmānyasya ca pratibhāsāt । viśeṣadṛṣṭe cānumānena sāmānyagatirliṅgasya sāmānyena sambandhasyāpratīteḥ । tadāha ।

<h2 id='227,vii'>227,vii <small><small>(<a href='docExplore?doc_id=PVA_227,vii_227,x'>PVA_227,vii_227,x</a>)</small></small></h2>

	viśeṣadṛṣṭe liṅgasya sambandhasyāpratītitaḥ ।
	tatpramāṇāntarammeyabahutvād bahutāpi vā ॥ 77 ॥
	pramāṇānāmanekasya vṛtterekatra vā yathā ।
	viśeṣadṛṣṭerekatrisaṅkhyāpoho na vā bhavet ॥ 78 ॥
	viṣayāniyamādanyaprameyasya ca sambhavāt ।

<h2 id='227,x'>227,x <small><small></small></small></h2>

anityamidamvarṇṇādīti na khalu kiñcanātra liṅgamasti । na ca tatpratyakṣaṃ sāmānyasyāpyanityatvasya pratīteḥ । viśeṣadṛṣṭe ca viśeṣasyaiva pratītiḥ । tasya viśeṣasya liṅgasya sāmānyena sambandhāpratipatteḥ । tena tat tvanmatena pramāṇāntaraṃ । na sākṣāt pratītiriti na pratyakṣanna sāmānyaviṣayamiti nānumānaṃ ।

<h2 id='227,xi'>227,xi <small><small>(<a href='docExplore?doc_id=PVA_227,xi'>PVA_227,xi</a>)</small></small></h2>

kiñca । sāmānyaviśeṣobhayabhedena prameyabahutvāt pramāṇabahutvamiti na trisaṅkhyānirāsaḥ । anekasyāpramāṇasyaikatra vṛtteḥ naikasaṅkhyāpohaḥ । yathā viśeṣadṛṣṭena saha pratyakṣasya vṛttirekatra svalakṣaṇe tathā sāmānye 'pi pratyakṣasyeti । yaduktamekasaṅkhyānirāsaḥ prameyadvayadarśanāditi sa na bhavet pratyakṣasyaiva sāmānye 'pi vṛttisambhavāt । viṣayaniyame prameyāntarābhāve ca tryekasaṅkhyānirāso na coktena nyāyenobhayamapīti nābhimataprayojanasiddhiḥ । pramāṇasamplavāt prameyabahutvācca pramāṇabahutvaṃ ।

<h2 id='227,xii'>227,xii <small><small>(<a href='docExplore?doc_id=PVA_227,xii_228,i'>PVA_227,xii_228,i</a>)</small></small></h2>

nanu śaktyaśaktita ityādinā prameyabahutvannivāritameva tatkathantasyopanyāsaḥ । sattyam 〈।〉 etadapi dṛśyata ityupadarśyete । viruddhāvyabhicāryupadarśanamvā pareṇa kṛtamityadoṣaḥ । pramāṇa- <228> samplavopadarśanantu yuktameva । tasmāt sarvaḥ parokṣorthoviśeṣeṇa na gamyata ityetasyāpyasiddhimudbhāvayati । tasmānna tryekasaṅkhyānirāsaḥ । atrocyate ।

<h2 id='228,i'>228,i <small><small></small></small></h2>

	yojanād varṇṇasāmānye nāyandoṣaḥ prasajyate ॥ 79 ॥

<h2 id='228,ii'>228,ii <small><small>(<a href='docExplore?doc_id=PVA_228,ii_228,iv'>PVA_228,ii_228,iv</a>)</small></small></h2>

varṇṇatvaṃ sāmānyamanityatvena yojayati anityamvarṇṇādīti । tena sāmānyakarūpameva prameyaṃ nobhayarūpamiti na doṣoyambiṣayāni 〈ya〉 mādanyaprameyasya ca sambhavāditi । sāmānyaviśeṣabhāve hi syādayandoṣo na sāmānyaikabhāve । yadyanityatvamvarṇṇatvena sāmānyenaiva yojayati tadvastu dharmmo na syāt । yatra hi yo dharmmo yuktaḥ pratīyate tasyaivāsau dharmaḥ । sāmānyayuktatve ca sāmānyasya tadrūpaṃ na vastunaḥ । sāmānyasya ca vastutvāt taddharmo'vastudharma eva syāt ।

<h2 id='228,iii'>228,iii <small><small></small></small></h2>

naitadasti । yataḥ ।

<h2 id='228,iv'>228,iv <small><small></small></small></h2>

	nāvastu rūpantasyaiva tathā siddheḥ prasādhanāt ।
	anyatra nānyasiddhiścenna tasyaiva prasiddhitaḥ ॥ 80 ॥

<h2 id='228,v'>228,v <small><small>(<a href='docExplore?doc_id=PVA_228,v'>PVA_228,v</a>)</small></small></h2>

yadi vastudharmo na bhavati । avastutatvena kalpitatvāt sāmānyasya । tadapi vastunā nityatvādikambhavet । ubhayamapi vasturūpanneti cet । na 〈।〉 vastuna eva tathā prasiddheḥ । yohi vikalpe pratibhāti varṇṇatvānityatvādikaḥ sa svalakṣaṇe 'pi vidyata eva । svalakṣaṇānubhavādeva tadrūpavikalpotpatteḥ । yadi vikalpaḥ svalakṣaṇena na pratibaddhastatra svalakṣaṇasyāpratibhāsanāt । tatkathantasyaiva tathā prasiddhiḥ । na pāramparyeṇa sambandhāt । sākṣādapratibandhe 'pi pāramparyeṇa pratibandha iti tasyāvikalpasyāvisamvāditā ।

<h2 id='228,vi'>228,vi <small><small>(<a href='docExplore?doc_id=PVA_228,vi_228,ix'>PVA_228,vi_228,ix</a>)</small></small></h2>

nanu vāsanāpratibandhatve kathamvastupratibaddhatā । tadvāsanāyā vastupratibandhāt । kathamityāha ।

<h2 id='228,vii'>228,vii <small><small></small></small></h2>

	yo hi bhāvo yathābhūtassa tādṛgliṅgacetasoḥ ।
	hetustajjā tathābhūte tasmād vastuniliṅgadhīḥ ॥ 81 ॥

<h2 id='228,viii'>228,viii <small><small></small></small></h2>

yo hi sādhyadharmaḥ sasādhanasya heturvyāpako vā bhavediti pratipāditaṅ kāryavyāpyacetasaḥ । kāraṇamvyāpakaśca hetuḥ । tato 'pi cet । sā yotpannā liṅgadhī sā pāramparyeṇa vastupratibaddhatā । tataḥ ।

<h2 id='228,ix'>228,ix <small><small></small></small></h2>

	liṅgaliṅgidhiyorevampāramparyeṇa vastuni ।
	pratibandhāt tadābhāsaśūnyayorapyavañcanam ॥ 82 ॥

<h2 id='228,x'>228,x <small><small>(<a href='docExplore?doc_id=PVA_228,x'>PVA_228,x</a>)</small></small></h2>

na vastuprāptiḥ pratibhāsādevādhyavasāyādapi vastuprāpteḥ sambhavāt । pravarttamāno hi prāpnoti । pratibhāsamātrāt । pravarttanañcādhyavasāyādapi dṛṣṭamanyathā pratibhāsādapi na pravattata adhyavasāyena pravarttitaḥ prathamaṃ abhyāsāt paścāt pratibhāsāt pravarttetuṃ <?> kṣamaḥ । taramāt pravṛttāvastitve prāptiḥ । yathā ca pratibhāsamānasyāstitā tathā pratibhāsamānakāraṇavyāpakasyāpīti 〈।〉 ubhayatrāpi prāptirastu । na ca kvacit pratibhāsinaḥ prāptiriti prāgevedampratyapādi । yathā ca pratibhāsanādastīti jñāyate । tathā pratibaddhapratibhāsanādapi ।

<229>

<h2 id='229,i'>229,i <small><small>(<a href='docExplore?doc_id=PVA_229,i_229,ii'>PVA_229,i_229,ii</a>)</small></small></h2>

yadi ca prāptiviṣayo nāstīti matiḥ pratibhāsamātrameva jagat syāt । bhrāntābhrāntavivekānavadhāraṇāt । nahi pratibhāsamātre bhrānteravivekaḥ । tasmāt parokṣagatau bhrāntābhrāntavyavasthā nānyatheti niścayaḥ ।

<h2 id='229,ii'>229,ii <small><small></small></small></h2>

	liṅgaliṅgidhiyorevaṃ pāramparyeṇa vastuni ।
	pratibandhāt tadābhāsaśūnyayorapyavañcanam ॥ 82 ॥
	tadrūpādhyavasāyācca tayostadrūpaśūnyayoḥ ।
	tadrūpāvañcakatve 'pi kṛtā bhrāntivyavasthitiḥ ॥ 83 ॥

<h2 id='229,iv'>229,iv <small><small>(<a href='docExplore?doc_id=PVA_229,iv'>PVA_229,iv</a>)</small></small></h2>

atra kecidāhaḥ ।"liṅgabuddhirliṅgipratibaddhatayā dhūmāderbuddhirnahi liṅgamindriyavat sattāmātreṇa gamakaṃ । nāpi svālambanavijñānapratibhāsanamātreṇa । adṛṣṭantadrūpantatsambandhasyāpi pratipattiprasaṅgāt । tasmāt pratibaddhatayā grahaṇaṃ liṅgagrahaṇaṃ । sa ca pratibandho nobhayarūpasaṃsparśamantareṇa grahītuṃ śakyaḥ । anyathā grahaṇasyādarśanāt । tatra yathā liṅgagrahaṇaṃ liṅgaviṣayantathā liṅgagrahaṇamapi । kevalamprādhānyetaratā । liṅgagrahaṇe hi liṅgampradhānatayā liṅgagrahaṇe liṅgī pradhānatayā pratīyate ।" tena yaduktaṃ"liṅgi〈na〉stu na mātrānumānantasya cāvisamvādena bhrāntate prastute tatkoliṅgagateravasaro yena tasyā api vicāraḥ kṛtaḥ । atha sāpyanumānātmikā । tathā sati liṅgipratipattireveti na pṛthagnirdeśaḥ । pratyakṣarūpāpi liṅgapratipattirnna sā liṅgābhāsaśūnyā 〈।〉 liṅgyābhāsaśūnyatve ca satyapi na bhrāntatā tadaviṣayatvāt । nahi stambhavijñānaṃ kumbhakāraśūnyatayā bhrāntamiti tannirā kṛtaṃ । ekiviṣayatvālliṅgaliṅgidhiyorepratyakṣatvācca । atrocyate" ॥

<h2 id='229,v'>229,v <small><small>(<a href='docExplore?doc_id=PVA_229,v'>PVA_229,v</a>)</small></small></h2>

	pratibaddhatayā liṅgagrahaṇaṃ yadi liṅgadhīḥ ।
	pratibandhagrahaḥ sāmyadharmayoranumānataḥ ॥ 266 ॥ (PVA)
	tathā satyanavasthā syāt tatrāpi pratibandhavit ।
	anumānāntarādeva tatrāpi ca tadantarāt ॥ 267 ॥ (PVA)
	atha pratyakṣato liṅgaṃ liṅgatvena pratīyate ।
	evaṃ sati tadābhāsaśūnyatāsya kathambhavet ॥ 268 ॥ (PVA)

<h2 id='229,viii'>229,viii <small><small>(<a href='docExplore?doc_id=PVA_229,viii'>PVA_229,viii</a>)</small></small></h2>

gṛhīto 'pi pratyakṣeṇa tadā smaryate liṅgatvena dhūmādikaḥ । evaṃ sati smaraṇamapramāṇameva kimasyāvañcakatvapratipādanena । nahi tattatra pramāṇaṃ । pratyakṣānumānayoreva pramāṇatvenāvisamvādasaṅgagamaḥ । atha smaraṇamapi pāramparyeṇa pratibandhāt pramāṇameva । tadeva tarhi liṅgijñānamanumānañceti kiṃ liṅgaliṅginorbhedena nirdeśaḥ 〈।〉 atha tadapramāṇameva gṛhītagrahaṇādityucyate । tathā sati pratyakṣavṛttampratyakṣameva tatra pramāṇaṃ । tacca tadābhāsaśūnyanna bhavatīti virodhaḥ । tasmādanyatho〈pa〉pattyā vyākhyāyate । liṅgadhīḥ svabhāvahetorjātā liṅgidhīreva liṅgaliṅginoḥ paramārthato bhedābhāvāt । liṅgidhīḥ kāryahetoḥ kāraṇaviṣayā । tatrabhedādasau na liṅgadhīḥ । na cātyantābhyāsādasmād dhamādagnidhīḥ svalakṣaṇagrāhiṇyā dhūmadhiyo nodeti ।

<230>

<h2 id='230,i'>230,i <small><small>(<a href='docExplore?doc_id=PVA_230,i_230,ii'>PVA_230,i_230,ii</a>)</small></small></h2>

dhūmasya ca tattvena grahaṇameva pratibaddhatā । tattvañca pratyabhijñānāt pratyabhijñānañca tadrūpadarśanādanumānameva । tadrūpadarśanañca pratyakṣamatyantābhyāsād vyavahārakāraṇamiti nānavasthā ।

<h2 id='230,ii'>230,ii <small><small></small></small></h2>

tasmāt svalakṣaṇagrahaṇameva liṅgapratipattiḥ । ya 〈t〉 tvagnipratibaddhadhūmasya tatsāmānyagrahaṇantadrūpadarśanādudayamāsādayadanumānameva liṅgipratipattirūpamiti nānyathā vyapadeśaḥ ।

<h2 id='230,iii'>230,iii <small><small>(<a href='docExplore?doc_id=PVA_230,iii_230,iv'>PVA_230,iii_230,iv</a>)</small></small></h2>

	tasmād vastuni boddhavye vyāpakamvyāpyacetasaḥ ।
	nimittantatsvabhāvo vā kāraṇantacca taddhiyaḥ ॥ 84 ॥

<h2 id='230,iv'>230,iv <small><small></small></small></h2>

dvividhaṃ hi sādhyamvastu tatpratiṣedhaśca । vastuni sādhye vyāpakaṃ sādhyaṃ । yatastadvyāpakamvyāpyacetaso nimittaṃ । tacca vyāpyasya liṅgasya svabhāvo kāraṇamvā । tacca vyāpakacetaso nimittamiti parāmparyeṇa pratibandhasambhavāt । pramāṇamanupalabdheḥ kathampratibandha iti darśayati ।

<h1 id='2.1.2.3.2'>2.1.2.3.2</h1>

<(2) anupalabdhicintā>

<h2 id='230,v'>230,v <small><small>(<a href='docExplore?doc_id=PVA_230,v_230,vi'>PVA_230,v_230,vi</a>)</small></small></h2>

	pratiṣedhastu sarvatra sādhyate'nupalambhataḥ ।
	siddhimpramāṇaurvadatāmarthādeva viparyayāt ॥ 85 ॥

<h2 id='230,vi'>230,vi <small><small></small></small></h2>

yatra nāma kvacit pratiṣedhasādhanantatra sarvatrānupalambhata eva । yatra vastusādhanāya pramāṇampravarttate tatra vastveva sidhyati na tasya pratiṣedhaḥ । ato viparyayādeva pratiṣedhasiddhiḥ । tathāhi yuktopalambhamanupalabhamānāstītyāhuḥ । anupalambha eva hi pratiṣedha iti tanmātrānubandhitvāttādāmyameva pratibandha iti ।

<h2 id='230,vii'>230,vii <small><small>(<a href='docExplore?doc_id=PVA_230,vii_230,ix'>PVA_230,vii_230,ix</a>)</small></small></h2>

nanu virodho 'pi nāma sākṣāt pāramparyeṇa vā pratibandha eva tato 'pi vastupratiṣedhasiddhirupalabhyate । yathā nāsti śītasparśo'gnernāsya romaharṣādiviśeṣaḥ sannihitadahanaviśeṣatvāditi । tatkathaṃ sādhyate'nupalambhataḥ ।

<h2 id='230,viii'>230,viii <small><small></small></small></h2>

tatra parihāraḥ । astyetat kintu ।

<h2 id='230,ix'>230,ix <small><small></small></small></h2>

	dṛṣṭā viruddhadharmoktistasya tatkāraṇasya vā ।
	niṣedhe yāpi tasyaiva sā〈'〉pramāṇatvasūcanā ॥ 86 ॥

<h2 id='230,x'>230,x <small><small>(<a href='docExplore?doc_id=PVA_230,x'>PVA_230,x</a>)</small></small></h2>

viruddho 'pi padārthastadabhāvaṅgamayati । na virodhasambandhādeva । nahi virodhī pramātumiṣṭaḥ । asadrūpatayeṣṭa iti cet । asattvenaiva tarhi pratibandhaḥ sampradhāryoṃ na ca tena saha virodhaḥ । yatrāsau tatrāsattvambhavatīti cet । kuta etat । evameva prāg dṛṣṭatvāditi cet । tadasattvamvirodhagrahaṇakāle kimupalambhe vastuno cetarathā । yadyupalambhaḥ kathamabhāvo'thānupalambhaḥ tadidamāyātamanupalambhādeva pratiṣedhaḥ ।

<h2 id='230,xi'>230,xi <small><small>(<a href='docExplore?doc_id=PVA_230,xi_231,ii'>PVA_230,xi_231,ii</a>)</small></small></h2>

	anyathaikasya bhāvasya sadbhāvoktyā parasya tat ।
	nāstitvaṅkena gamyeta; virodhāccet asāvapi ॥ 87 ॥
	siddhaḥ kena; 〈।〉 sahasthānāditi cet tatkuto mataṃ ।
	dṛśyasya darśanābhāvāditi cet, sā'pramāṇatā ॥ 88 ॥

<231>

<h2 id='231,i'>231,i <small><small></small></small></h2>

ekasya hi sadbhāve yadi paro na bhavet । sarvasya bhāve parasya pratiṣedho bhavet ।

<h2 id='231,ii'>231,ii <small><small></small></small></h2>

virodho 'pi sahānavasthānalakṣaṇo vinā'nupalabdhyā na pratīyate । yadyevamvirodho'nupalabdhyā pratīyate । tato virodhino liṅgat abhāvagatirnānupalabdheḥ । atha virodhasādhikā nupalabdhiḥ prāgāsīt । tadanusaraṇādeva viroghino 'pi liṅgadabhāvagatiriti saiva paramārthato'bhāvasya sādhanī । yadyevam ।

<h2 id='231,iii'>231,iii <small><small>(<a href='docExplore?doc_id=PVA_231,iii_231,v'>PVA_231,iii_231,v</a>)</small></small></h2>

	pratibandhaprasiddhyarthamupayogī ya īkṣitaḥ ।
	sādhyasiddhistataścet syādanumānaṅkathampramā ॥ 269 ॥ (PVA)
	pratyakṣeṇa hi sambandho'numānasya prasiddhibhāk ।
	tata eva hi sādhyasya siddhirityapramā'numā ॥ 270 ॥ (PVA)

<h2 id='231,v'>231,v <small><small></small></small></h2>

na । yata eva hi pratyakṣādanumānasya sambandhagrahaṇantata eva sādhyasyāgneḥ siddhiriti kathamanumānamaparampramāṇaṃ ।

<h2 id='231,vi'>231,vi <small><small>(<a href='docExplore?doc_id=PVA_231,vi_231,vii'>PVA_231,vi_231,vii</a>)</small></small></h2>

atha parokṣe'gnai na pratyakṣampravṛttamiti tatrānumānaṃ । parokṣe 'pi khalvabhāve kimanupalabdhiḥ pravṛttā । yāpi pravṛttā sā nopalabdhilakṣaṇaprāptānupalabdhiḥ । atha smaryamāṇopalabdhilakṣaṇaprāptānupalabdhiḥ । tadapyasya durnītam ।

<h2 id='231,vii'>231,vii <small><small></small></small></h2>

	smaryamāṇaṃ yatodhyakṣamanumāne 'pi nāsti na ।
	adhyakṣasyaiva tatrāpi prāmāṇyamanumā vṛtha ॥ 271 ॥ (PVA)

<h2 id='231,viii'>231,viii <small><small>(<a href='docExplore?doc_id=PVA_231,viii_231,xi'>PVA_231,viii_231,xi</a>)</small></small></h2>

tasmādidamatrārthasattattvaṃ ।

<h2 id='231,ix'>231,ix <small><small></small></small></h2>

	abhāvena hi śītasya bahneḥprāgupalaṃbdhibhāk ।
	sambandhastena tatsiddhyā tadabhāvaḥ prasidhyati ॥ 272 ॥ (PVA)

<h2 id='231,x'>231,x <small><small></small></small></h2>

sa cābhāvo'nupalabdhireva । tenānupalabdhirevānumānasiddhā sādhayatyabhāvavyavahāraṃ yathā pratyakṣasiddhā । yato vakṣyati ।

<h2 id='231,xi'>231,xi <small><small></small></small></h2>

tasmādanupalambhoyaṃ svayampratyakṣato gata iti । (pra. vā.4.274)

<h2 id='231,xii'>231,xii <small><small>(<a href='docExplore?doc_id=PVA_231,xii'>PVA_231,xii</a>)</small></small></h2>

atrāpyanumānato gata ityavagantavyaṃ । yadā tu romaharṣābhāvaḥ sādhyate । tadāgninā śītānupalabdhistayā kāraṇānupalabdhyā romaharṣābhāvaḥ । tatrāgnirupeṇa sparśasyoṣṇātmana ekasāmagryadhīnatayā'numānaṃ । sa ca śītabhāvasvabhāvaḥ 〈।〉 tasyānumānopalabdhireva śītānupalabdhistena kāryahetukāraṇānupalabdhyorekatra pravṛttatvānna virodhiliṅgantaraṃ । tasmādanupalabdhirevānumānasiddhā'bhāvaṅgamayati । tenānumitānumānametat ।

<h2 id='231,xiii'>231,xiii <small><small>(<a href='docExplore?doc_id=PVA_231,xiii'>PVA_231,xiii</a>)</small></small></h2>

yadyevamanumānena pratyakṣamprasādhyate 〈।〉 tena ca vastubhāva iti na vastuviṣayamprāmāṇyambhavedanumānasya । tadapi yatkiñcadeva । yataḥ । pratyakṣamupalambharūpamevopalambhaḥ sattā cocyata iti । tena vastuviṣayamanumānaṃ । anupalambha evāsatteti cet । bhavatu ko doṣaḥ । agninā'bhāvaḥ sādhyate nānupalambheneti mahān doṣaḥ । nanvagnireva śītābhāva iti sa eva tenaiva ca sādhyate । yāvāneva deśa uṣṇatayā vyāpyate tāvatyeva śītābhāva iti noṣṇasparśavyatirekī śītābhāvaḥ । svabhāvaheturayamiti cet । iṣyata evānupalabdheḥ svabhāvahetutā । tena nāstyatra sītasparśo'gneriti kāryasvabhāvahetū nirddeśyete ।

<h2 id='231,xiv'>231,xiv <small><small>(<a href='docExplore?doc_id=PVA_231,xiv_232,i'>PVA_231,xiv_232,i</a>)</small></small></h2>

	tasmāt svaśabdenoktāpi sā'bhāvasya prasādhikā ।
	yasyā pramāṇaṃ sā 'vācyo niṣedharutena sarvathā ॥ 89 ॥

<232>

<h2 id='232,i'>232,i <small><small></small></small></h2>

virodhino hi vahnayāderyaḥ svaśabdastenoktāpi pratipāditāpi saivānupalabdhiranyabhāvalakṣaṇā saivānupalabdhirabhāvasya sādhikā । yasya sā na pramāṇantena virodhisadbhāvenāvācyo niṣedhaḥ । na khalu niṣedhasyānyā gatiḥ ।

<h2 id='232,ii'>232,ii <small><small>(<a href='docExplore?doc_id=PVA_232,ii_232,iv'>PVA_232,ii_232,iv</a>)</small></small></h2>

	etena tadviruddhārthakāryoktirupavarśiṇatā ।
	prayogaḥ kevalambhinnaḥ sarvatrārtho na bhidyate ॥ 90 ॥

<h2 id='232,iii'>232,iii <small><small></small></small></h2>

pratiṣedhyaśītādiviruddhasyāgnyāderarthasya yatkāryantatrāpyanumitānumānenānupalabdhireva sādhitā'bhāvaṅgamayati vyavahārataḥ । tathāhi ।

<h2 id='232,iv'>232,iv <small><small></small></small></h2>

dhūmādagniḥ kāryabhūtāt prasiddhaḥ śītābhāvaṃ sādhayet pūrvayuktyā 〈।〉

<h2 id='232,v'>232,v <small><small>(<a href='docExplore?doc_id=PVA_232,v_232,vii'>PVA_232,v_232,vii</a>)</small></small></h2>

	śītābhāvo hyanyathā naiva sidadhyeta pāramparyādeva tatrāpyabhāvaḥ ॥ 273 ॥ (PVA)

<h2 id='232,vi'>232,vi <small><small></small></small></h2>

dhūmādagniragneḥ śītābhāvarūpādupalabdhiviparyayācchītābhāvavyavahāra iti tasmāt prayogavacanavinyāsamātrameva vidyate ।

<h2 id='232,vii'>232,vii <small><small></small></small></h2>

	viruddhantacca sopāyamavidhāyāpidhāya ca ।
	pramāṇoktirniṣedhe yā na sā nyāyānusāriṇī ॥ 91 ॥
	uktyādeḥ sarvavitprebhāvādipratiṣedhavat ।
	atīndriyāṇāmarthānāmvirodhasyāprasiddhitaḥ ॥ 92 ॥

<h2 id='232,ix'>232,ix <small><small>(<a href='docExplore?doc_id=PVA_232,ix'>PVA_232,ix</a>)</small></small></h2>

na khalu vacanaṃ sarvavedanaviruddhaṃ । na khalvatītendriyeṇa saṃha virodhasiddhiḥ । samvedanādeva vacanampravarttate kathantadabhāvaṃ sādhayet । sarvavedanena viruddhamiti cet । kena virodhagrahaṇaṃ । yadi hi vedanotkarṣānvaye'pacayo dṛśyate vacaśvitā <?>〈 svitā〉 yāḥ sarvaṃ śobheta sarvavedane sakalavacasvitā'bhāva eva । na caitat । vaktāro'sarvavedina upalabdhā iti cet । vaktāro mūrkhā upalabdhā iti kinna sarvasya mūrkhatā । vaktuḥ pāṇḍityamupalabhyata iti cet । tadapi nopalapsyata iti kutaḥ । tathāhi ।

<h2 id='232,x'>232,x <small><small>(<a href='docExplore?doc_id=PVA_232,x_232,xi'>PVA_232,x_232,xi</a>)</small></small></h2>

	bādhyabādhakabhāvaḥ kaḥ syātāṃ yadyuktisamvidau ।
	tādṛśo'nupalabdheśceducyatāṃ saiva sādhanam ॥ 93 ॥

<h2 id='232,xi'>232,xi <small><small></small></small></h2>

yathāhi mūrkhasya vacanantadabhāve 'pi pāṇḍityasamaye viśeṣamvacanantathā yadi savavedanāvasthāyāmapi ko virodhaḥ । nahi sarvamvedanotkarṣavirodhivacanam । atyantotkarṣe viroghyeveti cet । na 〈।〉 virodhasyāgrahaṇāt । tādṛśasya vakturanupalambha eveti nottaraṃ । anupalambhasya draśyaviṣayatvena gamakatvāt ।

<h2 id='232,xii'>232,xii <small><small>(<a href='docExplore?doc_id=PVA_232,xii_233,i'>PVA_232,xii_233,i</a>)</small></small></h2>

	aniścayakaramproktamīdṛkkvānupalambhanaṃ ।
	tatrātyantaparokṣeṣu sadasattāviniścayau ॥ 94 ॥

<h2 id='232,xiii'>232,xiii <small><small></small></small></h2>

atyantaparokṣasya hi sarvavitpretyabhāvāderanupalambhamātrādabhāvaniścayāt ।

<h2 id='232,xiv'>232,xiv <small><small></small></small></h2>

athāpi syāt 〈।〉 sarvavedane sati abhrāntasya kuto vacanasambhavaḥ । vivakṣā hi pūrvāparaparāmarśato bhrāntopajāyamānā pravarttayati vacāṃsi । naitadapi samyak ।

<233>

<h2 id='233,i'>233,i <small><small></small></small></h2>

	spaṣṭaṃ sarvapadārthānāmvedane 'pi pravarttate ।
	vivakṣābhyāsatastatra vacaso'sambhavaḥ kutaḥ ॥ 274 ॥ (PVA)

<h2 id='233,ii'>233,ii <small><small>(<a href='docExplore?doc_id=PVA_233,ii'>PVA_233,ii</a>)</small></small></h2>

na khalu bhāvanābalāvalambispaṣṭataraparimitetarapadārthadarśanasamakālābhyāsato vivakṣā na bhavati । vivakṣābhāve 'pi pūrvāvedhato vacanaṃ । nahi vacanānāṃ sannihitaiva vivakṣā kāraṇaṃ । pūrvāvedhatonyamanaso 'pi padavākyaviviktapāṭhadarśanāt । anekapūrvābhyastakriyāprakramadarśanācca । anena pūrvāparaparyālocanamantareṇāpi sannihitapratipattṛprativacanaṅkathamiti pratyuktaṃ ।

<h2 id='233,iii'>233,iii <small><small>(<a href='docExplore?doc_id=PVA_233,iii_233,vi'>PVA_233,iii_233,vi</a>)</small></small></h2>

	śatrusannidhimātreṇa pravarttante'vikalpataḥ ।
	prage ca tannirākāriprakriyāḥ kāyanirmitāḥ ॥ 275 ॥ (PVA)

<h2 id='233,iv'>233,iv <small><small></small></small></h2>

yathā ca pūrvābhyāsato jhaṭiti prabodhitasyāriṇā prahārādidānenānurūpa eva prakramaḥ śastroddharaṇādikastathā sarvavedino 'pi sakalāḥ kriyā ityaviruddhaṃ ।

<h2 id='233,v'>233,v <small><small></small></small></h2>

tasmād viruddhādevābhāvaniścayaḥ pratiyoginaḥ ।

<h2 id='233,vi'>233,vi <small><small></small></small></h2>

	bhinnā'bhinno 'pi vā dharmaḥ sa viruddhaḥ prasajyate ।
	yathāgnirahime sādhye sattā vā janmabādhanī ॥ 95 ॥

<h2 id='233,vii'>233,vii <small><small>(<a href='docExplore?doc_id=PVA_233,vii_233,ix'>PVA_233,vii_233,ix</a>)</small></small></h2>

śītoṣṇasparśayoḥ parasparambhedāt sahānavasthānalakṣaṇo virodhaḥ sattājanmanośca parasparaparihāralakṣaṇa ityabhedaḥ । na khalu janma sattāvyatirekeṇa virodhaśca । nahi sadeva jāyate । sato hi sarvanirāsaṃśa <?>〈śaṃsa〉sya ko janmārthaḥ । kathamavyatiriktayoḥ parasparamvirodhaḥ । pareṇāvyatirekeṇābhyupagamādevamucyate ।

<h2 id='233,viii'>233,viii <small><small></small></small></h2>

nanu koyamvirodho nāma । nivarttyanivarttakabhāvaḥ । tathāhi ।

<h2 id='233,ix'>233,ix <small><small></small></small></h2>

	avikalakāraṇamekaṃ yadaparabhāve yadā bhavenna bhavet ।
	bhavati virodhassa tayoḥ śītahutāśātmanordṛṣṭaḥ ॥ 276 ॥ (PVA)

<h2 id='233,xi'>233,xi <small><small>(<a href='docExplore?doc_id=PVA_233,xi'>PVA_233,xi</a>)</small></small></h2>

nanu yadyanyasyābhāvo'nyena kriyate । tadayuktamabhāvasya kāryatvābhāvāt । atha na kriyate tadā svayameva vinaśyataḥ kaḥ pareṇa virodhaḥ । na ca kṣaṇasya vināśo'nyena kriyate । utpannānutpannāvasthayorayogāt । anutpannamasat kasya virodho vināśo vā । utpannaṃ svakāle vināśayitumaśakyaṃ kṣaṇasyāvikāryatvāt । anyakāle tu eva nāsti kasya vināśaḥ । santatervināśa iti cet । na । tadvyatirekeṇa santatyabhāvāt ।

<h2 id='233,xii'>233,xii <small><small>(<a href='docExplore?doc_id=PVA_233,xii_233,xiv'>PVA_233,xii_233,xiv</a>)</small></small></h2>

nanu santatessa evaṃ vināśo ya uttarakṣaṇaprabandhavighātaḥ । tadapyasat ।

<h2 id='233,xiii'>233,xiii <small><small></small></small></h2>

	yadi kāraṇasadbhāvaḥ kathamvyāghātakṛt paraḥ ।
	atha kāraṇasadbhāvaḥ kathamvyaghātakṛt paraḥ ॥ 277 ॥ (PVA)

<h2 id='233,xiv'>233,xiv <small><small></small></small></h2>

yadyuttarakṣaṇotpattau kāraṇamasti kathamvyāghātaḥ । atha na kāraṇandaivaraktāḥ kiṃśukāḥ । atha kāraṇavaikalyameva virodhinā kriyate । tadapyasat । yataḥ ।

<h2 id='233,xv'>233,xv <small><small>(<a href='docExplore?doc_id=PVA_233,xv_233,xviii'>PVA_233,xv_233,xviii</a>)</small></small></h2>

	asato yadi vaikalyaṅ kiṃśuke daivaraktatā ।
	sataśca svena rūpeṇa vaikalyaṅ kiṃ kariṣyati ॥ 278 ॥ (PVA)
	yadi tatrāstyavaikalyakāraṇantadasat kathaṃ ।
	athāvaikalyakṛnnāsti vikalaḥ svayameva saḥ ॥ 279 ॥ (PVA)

<h2 id='233,xvii'>233,xvii <small><small></small></small></h2>

kāraṇasyāpi hi vaikalyamavaikalyakāraṇasadbhāve na śaktyabhāve tatkāraṇasya svayameba bhavati vaikalyantatra kimvirodhī kariṣyati । atraparihāraḥ ।

<h2 id='233,xviii'>233,xviii <small><small></small></small></h2>

	śītācchītāntarotpattiranagnisahakāriṇaḥ ।
	sahakāriṇamāsādya tadaśītasya kāraṇam ॥ 280 ॥ (PVA)

<234>

<h2 id='234,i'>234,i <small><small>(<a href='docExplore?doc_id=PVA_234,i'>PVA_234,i</a>)</small></small></h2>

sannidedhīyamānadahanasahakārī mandataratamādiśītasparśajanako hi pūrvakaḥ śītasparśo yāvacchītāntaraṃ śītasparśasyājanakambhavati । tasya svayameva nivṛtteraparasya ca kāraṇābhāvenānutpattiriti sahakāritvena viguṇaśītakāraṇajananena nivarttako vahniḥ śītasyeti vyapadiśyate । tatkṛtā tasya vikalakāraṇotpattiriti tato'nutpattireva । tasya prāgabhāvalakṣaṇā nivṛttiriti vyapadiśyate । utpattau hi kāraṇāni vyāpriyante na nivṛttau । athavā śītasya svahetuniyataḥ sa svabhāvo yenāgnisannidhāne śītakṣaṇāntaraṃ svakāryannotpādayati । pratiniyatā hi bhāvānāṃ śaktayaḥ । ekatra sannidhānaṃ viruddhayoḥ kathamiti cet । evameva virodho'nyathā'yogāt । na ca kṣaṇayorvirodho 'pi tu prabandhayoḥ 〈।〉 dṛśyate caivamuṣṇamanubhavato 'pi nādyāpi śītamapaitīti samvedanaṃ । tathā na svaṣṭāndhakāramapaitīti । atiparisphuṭālokasambhave tasminneva kṣaṇe'paitīti cet । na 〈।〉 tatrāpi tatkāraṇasahitasyāndhakārāntarajananasāmarthyādāloka evotpattimānnāndhakāraḥ । sa eva naṣṭa iti cet । na । tasya svarūpeṇotpannatvāt ।

<h2 id='234,ii'>234,ii <small><small>(<a href='docExplore?doc_id=PVA_234,ii_234,iv'>PVA_234,ii_234,iv</a>)</small></small></h2>

	yena svabhāvenotpattirna te naiva vinaśyati ।
	yenāpi tasyānutpattistathāpi na vinaśyati ॥ 281 ॥ (PVA)

<h2 id='234,iii'>234,iii <small><small></small></small></h2>

tasmānna sa eva vinaṣṭaḥ ।

<h2 id='234,iv'>234,iv <small><small></small></small></h2>

nanvadarśanameva vināśaḥ sa eva ca vināśa 〈।〉 vasthāyāmapratīteḥ kathaṃ sa iti pratītiḥ । yadā pratīyate na tadā vinaṣṭaḥ 〈।〉 yadāpi vinaṣṭastadāpi na pratīyate । tenaivāsau vinaṣṭo yena na praṃtīyate । anyathā pratīyamāne ko vināśārthaḥ । yadi nopalabhyamāno vinaṣṭaḥ । na pradeśo ghaṭopalabdhiriti so 'pi naṣṭo bhavet । prāg dṛṣṭo nopalabhyate yaḥ sa vinaṣṭa iti cet । so 'pi prāgdṛṣṭa eva । yatra dṛṣṭastatra tadaiva nopalabhyamāno vinaṣṭastadaivopalabhyate tadaiva nopalabhyata iti vyāhataṃ । kālāntare nopalabhyate'nantara iti cet । deśāntare'nantare'nupalabhyamānaḥ kathanna naṣṭaḥ ।

<h2 id='234,v'>234,v <small><small>(<a href='docExplore?doc_id=PVA_234,v_234,vii'>PVA_234,v_234,vii</a>)</small></small></h2>

	kālāntarena naṣṭaścet naṣṭo deśāntare na kiṃ ।
	na ced deśāntaravyāptirnanu kālāntarasya kiṃ ॥ 282 ॥ (PVA)

<h2 id='234,vi'>234,vi <small><small></small></small></h2>

yadi deśāntaravyāpī na sambhavatyeva kaścit । tena sa eva na naṣṭaḥ kālāntaravyāpyapi naiva sambhavapti kathaṃ so 'pi naṣṭaḥ ।

<h2 id='234,vii'>234,vii <small><small></small></small></h2>

nanu deśāntare'nupalabhyamāne 'pi deśāntara upalabhyamānaḥ kathamvinaṣṭaḥ । deśāntaravadeva tarhi kālāntare 'pyupalabhyamānaḥ kathamvinaṣṭaḥ । kālāntare'nupalabdhiriti cet । samānametadubhayatrāpi । tasmād 〈।〉

<h2 id='234,viii'>234,viii <small><small>(<a href='docExplore?doc_id=PVA_234,viii_234,ix'>PVA_234,viii_234,ix</a>)</small></small></h2>

	yo yathā dṛśyate bhāvaḥ sa tathaivānyathā nahi ।
	nīlannīlatayā dṛṣṭanna sitattvena vidyate ॥ 283 ॥ (PVA)

<h2 id='234,ix'>234,ix <small><small></small></small></h2>

tasmānna sa eva vinaṣṭo'pi tu paro notpannaḥ kāraṇābhāvāt । tadanupalabdhau sa naṣṭa ityabhimānamātrakaṃ । tenaivambhūte viṣaye sahānavasthānalakṣaṇavirodhavyavasthā । paramārthataḥ kāraṇabhāvaviśeṣa eva virodhaḥ । parasparaparihārasthitalakṣaṇo virodha evameva । yaḥ kṣaṇikañjanayati sa nityasvabhāvañjanayitumasamarthaḥ । tena nityatvasyānutpattireva । yathā cānityatvamapi<?> tannityatvena tathā nīlatvādayo 'pi parasparamiti nānayorviśeṣaḥ ।

<235>

<h2 id='235,i'>235,i <small><small>(<a href='docExplore?doc_id=PVA_235,i_235,ii'>PVA_235,i_235,ii</a>)</small></small></h2>

〈nānayoḥ paramārthataḥ parasparaṃ virodhayorviśeṣaḥ〉 । tataḥ parasparamvilakṣaṇatvameva virodhaḥ kāraṇavaśāt । sa ca padārthasvarūpamevānyathā svarūpābhāvāt । sā ca tayoḥ parasvarūpavilakṣaṇopalabdhiranyāpekṣayā'nupalabdhireveti sarvo'nupalambhata evābhāvavyavahāra iti ।

<h2 id='235,ii'>235,ii <small><small></small></small></h2>

	prayogaḥ kevalambhinnaḥ sarvatrārtho na bhidyate (pra. vā. 2.90)

<h2 id='235,iii'>235,iii <small><small>(<a href='docExplore?doc_id=PVA_235,iii_235,iv'>PVA_235,iii_235,iv</a>)</small></small></h2>

iti yuktamuktaṃ । atīndriyāṇāñca nāyamvirodha iti nābhāvasādhikā viruddhopalabdhiḥ । nāpyanupa 〈la〉 bdhimātraṃ । nopalabhyata ityetāvatā nāstīti na bhavati । yasya hi darśa〈na〉ñjñeyasattāmvyāpnoti sa evambruvāṇaḥ śobheta । tadāpi sa eva sarvajña ityapratikṣepaḥ sarvavidaḥ nāpi paralokādeḥ । sarvadarśinā nopalabhyata ityatra pramāṇābhāvāt । viparyaye ca pramāṇamuktaṃ । tasmāt ।

<h2 id='235,iv'>235,iv <small><small></small></small></h2>

	yathā vastveva vastūnāṃ sādhane sādhanammataṃ ।
	tathā vastveva vastūnāṃ svanivṛttau nivarttakaṃ ॥ 96 ॥

<h2 id='235,v'>235,v <small><small>(<a href='docExplore?doc_id=PVA_235,v'>PVA_235,v</a>)</small></small></h2>

yathā pratibandhato vastveva vastunaḥ sādhanaṃ । yathākathañcinna vastu vastunaḥ sādhakamapratibaddhameva । tathā vastaveva svanivṛttau nivartakamvastunaḥ । nahi pratibandhamantareṇa vastunivṛttau vastvaparannivarttate । yathā kāryaṅkaraṇaṃ sādhayati vyāpakañca vyāpyantathākāraṇābhāvaḥ kāryasyābhāvamvyāpakābhāvaśca vyāpyābhāvasyeti । anyathā sa eva pratibandho na syāt । ayamapi pratibandhasya bhāvo yāvanvayavyatirekau nānyaḥ pratibandha iti ।

<h2 id='235,vi'>235,vi <small><small>(<a href='docExplore?doc_id=PVA_235,vi_235,vii'>PVA_235,vi_235,vii</a>)</small></small></h2>

	etena kalpanānyasto yatra kvacana sambhavād ।
	dharmaḥ pakṣasapakṣānyataratvādirapoditaḥ ॥ 97 ॥

<h2 id='235,vii'>235,vii <small><small></small></small></h2>

na hi pakṣāsapakṣānyataratvannityānityayorekatrāpi pratibaddhaṃ । icchākṛto hi pakṣastadanusāreṇa yaḥ sapakṣaḥ so 'pi tathaiva । tata icchāmātrapratibaddhatvānna vastu gamayati । na hyanyapratibaddhatvamanyaṅgamayatyatiprasaṅgat । nāpi vyāparttate kutaścit yena tadabhāvaṅgamayet । tasyāpi pakṣatvamicchākṛtamastyeva । tasmāt sapakṣānyataratvamagamakaṃ । tathā'vipakṣatvādikañca ।

<h2 id='235,viii'>235,viii <small><small>(<a href='docExplore?doc_id=PVA_235,viii_235,xi'>PVA_235,viii_235,xi</a>)</small></small></h2>

tasmāt pratibandhādeva vidhiniṣedhaprasiddhiḥ ।

<h2 id='235,ix'>235,ix <small><small></small></small></h2>

	tatrāpi vyāpako dharmo nivṛttergamako mataḥ ।
	vyāpyasya svanivṛttiścet paricchinnā kathañcana ॥ 98 ॥

<h2 id='235,x'>235,x <small><small></small></small></h2>

nanu svabhāvānupalambho 'pi gamaka eva । naitadasti । na tatra paramārthato gamyagamakabhāvaḥ । abhāva evāsau ya upalabdhilakṣaṇaprāptasyānupalambhaḥ । tatastena siddhena vyāpyasyābhāvasādhanaṃ ।

<h2 id='235,xi'>235,xi <small><small></small></small></h2>

	yadapramāṇatā'bhāve liṅgantasyaiva kathyate ।
	tadatyantavimūḍhārtham; āgopālamasamvṛteḥ ॥ 99 ॥

<h2 id='235,xii'>235,xii <small><small>(<a href='docExplore?doc_id=PVA_235,xii'>PVA_235,xii</a>)</small></small></h2>

ayamevābhāvaḥ svabhāvānupalambho nāma । āgopālāṅganāprasiddhametat । sāṃ khya stu śāstradṛṣṭyā vyāmūḍhaḥ prabodhyate । etāvanmātranimittakoyamanyatrāpyabhāvavyavahāraḥ । anyathā sukhādīnāmātmanāñca na bhedasiddhiḥ । śāstrādeva bhedasiddhiriti cet । na 〈।〉 prāmāṇikatvād <236> bhedasya । śāstrasyāpi ca parasparanna bhedaḥ syāt parasparaviviktopalabdhimantareṇa । saiva ca viviktopalabdhiranyasyānupalabdhiḥ 〈।〉 vyaktāvyaktayośca bhedo nānupalabdhimantareṇa sidhyati ।

<h2 id='236,i'>236,i <small><small>(<a href='docExplore?doc_id=PVA_236,i_236,iv'>PVA_236,i_236,iv</a>)</small></small></h2>

	etāvanniścayaphalamabhāve'nupalambhanaṃ ।
	tacca hetau svabhāve vā'dṛśye dṛśyatayā mate ॥ 100 ॥

<h2 id='236,ii'>236,ii <small><small></small></small></h2>

trividha evānupalambha hetorvyāpakasya svabhāvasya ceti । tasya ca hetvāderupalabdhilakṣaṇaprāptasyānupalambho gamako nānyasya nānyathā । tasmāt kāryasvabhāvānupalabdhijanitaṃ liṅgajñānaṃ sādhyapratipādakamavisamvādi । tatastena vastveva tathāsiddhamiti nāvastudharmaḥ ।

<h2 id='236,iii'>236,iii <small><small></small></small></h2>

nanvanityopamvarṇṇa iti svalakṣaṇayojanā'nityatvasya । tatkathaṃ yojanād varṇṇasāmānya ityādi । naitadasti ।

<h2 id='236,iv'>236,iv <small><small></small></small></h2>

	anumānādanityādergrahaṇeyaṅgamo mataḥ ।
	prāmārāyameva nānyatra gṛhītagrahaṇānmataṃ ॥ 101 ॥

<h2 id='236,v'>236,v <small><small>(<a href='docExplore?doc_id=PVA_236,v'>PVA_236,v</a>)</small></small></h2>

svasāmānyalakṣaṇābhyāṃ hyavyapadeśyavarṇatvābhyāṃ varṇṇādigṛhītvā'nityatayā cānityamvarṇṇādīti manasā saṃdhatte 〈।〉 yaduktamācāryeṇa 〈।〉 tatrāyaṅkramo varṇito "yojanād varṇasāmānya" (pra.vā.2.79) ityādinā । anumānena varṇṇatvasāmānye'nityatā pratipattau pramāṇāntaraṃ । tatsāmāndharmi kena pratipannaṃ । anumānena pratipattau aparastatrāpi dharmītyanavasthā syāt । yadā cāliṅgajñānampratyakṣottarakālabhāvi tadā pramāṇāntarameva । svalakṣaṇena yojanāt । ubhayatrāpi parihāraḥ । prāmāṇyameva tatra nāsti । ubhayatrāpi pratyakṣata eva siddhatvāt । vikalpasya sāmānyagrāhiṇo gṛhītagrahaṇatvāt । kathamanityatvampratyakṣasiddhaṃ । yataḥ ।

<h2 id='236,vi'>236,vi <small><small>(<a href='docExplore?doc_id=PVA_236,vi_236,vii'>PVA_236,vi_236,vii</a>)</small></small></h2>

	nānyāsyānityatābhāvāt pūrve siddhaḥ sa caindriyāt ।
	nānekarūpo vācyo'sau; vācyo dharmo vikalpajaḥ ॥ 102 ॥

<h2 id='236,vii'>236,vii <small><small></small></small></h2>

na khalvanityatā varṇṇatvādi cānyabhāvasvarūpāt । abhāvasvarūpameva tattādṛśaṃ । tadeva vikalpasya tadrūpagrahaṇāśakteḥ sāmānyarūpambhavati । grahaṇavyāpāra eva na tu sāmānyantat । nahi nīlametaditi pratyakṣapratibhāsamānarūpādaparamidannīlamiti vikalpe pratibhāti tadeva tu tathā vyavahniyate । atha yathābhūtantannīlantathābhūtametaditi sāmānyampūrvāparapratyayā bhyāmāgṛhītameva gṛhyate । tadapyayuktaṃ । nahi pūrvāpararūpavyatirekeṇāparaṃ sāmānyamupalabhyate । tadeva tu tena vyavahriyamāṇaṃ sāmānyaṃ । vyavahārasya ca tadeva svalakṣaṇamāśrayaḥ ।

<h2 id='236,viii'>236,viii <small><small>(<a href='docExplore?doc_id=PVA_236,viii_236,ix'>PVA_236,viii_236,ix</a>)</small></small></h2>

nanu sāmānyānāmanityatvādīnāmparasparantadvataśca bhedo nānātvaṃ । atrocyate । "nānekarūpo vācyosau" svalakṣaṇātmā vikalpamātrasyānādivāsanāsāmarthyād bhedaḥ । vikalpasya hi vyāvṛttibhedādanvayavyatirekakalpanayā bhedādhyāropavṛttatvāt ।

<h2 id='236,ix'>236,ix <small><small></small></small></h2>

	sāmānyāśrayamasiddhau sāmānyaṃ siddhameva tat ।
	tadasiddhau tathāsyaiva hyanumānasya siddhaye ॥ 103 ॥

<237>

<h2 id='237,i'>237,i <small><small>(<a href='docExplore?doc_id=PVA_237,i_237,iii'>PVA_237,i_237,iii</a>)</small></small></h2>

vyavahāramātrakaṃ hi sāmānya vyahāraviṣayasya ca prasiddhau vyavahāro niyamena sāmānyādhikaraṇyenānyathā vā prasidhyati । vyavahārāprasiddhau tu nimittapradarśanena sa vyavahāro vismṛtavyavahāranimittasya nimittatvasmaraṇena smaraṇaviṣayabhāvamupanīyate । tasmādanumānamvyavahāra mātrakameva sādhayati nāparaṃ ।

<h2 id='237,ii'>237,ii <small><small></small></small></h2>

nanu kāryahetoranumānād vastvevāsiddhamagnyādikaṃ sādhyate na vyavahāraḥ । tadapyasat ।

<h2 id='237,iii'>237,iii <small><small></small></small></h2>

	tatrāpi hyanumānena yadi vastu prasādhyate ।
	sarvākāraprasiddhau syānna tatraiva pramāntaram ॥ 284 ॥ (PVA)

<h2 id='237,iv'>237,iv <small><small>(<a href='docExplore?doc_id=PVA_237,iv'>PVA_237,iv</a>)</small></small></h2>

yadyanumānādagnyādivastu prasidhyati tadā tatra kīdṛśo'gnerayamityavāntarabhedaji ghṛkṣāyāṃ pramāṇāntaramadhyakṣādikanna pravarttate । tasya prathamānumānata eva sarvākāraprasiddheḥ । prāg <?> sambhavo'sambhavaḥ pramāṇavirodhaśceti । kāraṇāt yogyāt kāryamutpattimaditi sambhavaḥ । kāraṇābhāve kāryānutpattirityasambhavaḥ । pramāṇavirodho 'pi śīto'gneriti । tatrādhyakṣeṇa sarvā'kāragrahaṇamiti sambhavaḥ । anumānenāsambhavaḥ । pramāṇavirodhaśceti । pramāṇāntarapravṛtteḥ । tadetat tamovijṛmbhitaṃ । yataḥ ।

<h2 id='237,v'>237,v <small><small>(<a href='docExplore?doc_id=PVA_237,v_237,vi'>PVA_237,v_237,vi</a>)</small></small></h2>

	asambhave virodhe ca vastuno grahaṇaṅ kutaḥ ।
	grahaṇe vastunaḥ prāptaṃ dvayametadayuktimat ॥ 285 ॥ (PVA)

<h2 id='237,vi'>237,vi <small><small></small></small></h2>

yadi tadavyatiriktākāraparityāgo'sambhavāt sarvākāragrahaṇasya pramāṇāntarapravṛttavirodhācca tadā vastugrahaṇamapi nāstyeva । kathaṃ hi tadgrahaṇe tadavyatiriktāparigrahaḥ । na khalu tadeva gṛhītamagṛhītañca yuktimat । tathā jñānamapi tadgrahi tadagrāhi cetyeṣo 'pyasambhavasya ।

<h2 id='237,vii'>237,vii <small><small>(<a href='docExplore?doc_id=PVA_237,vii_237,xi'>PVA_237,vii_237,xi</a>)</small></small></h2>

athāpi syāt ।

<h2 id='237,viii'>237,viii <small><small></small></small></h2>

	sarvākāragrahe heturnaliṅgamvyabhicārataḥ ।
	sāmānyāvyabhicāritvād viśeṣasyāprasiddhitaḥ ॥ 286 ॥ (PVA)

<h2 id='237,ix'>237,ix <small><small></small></small></h2>

liṅgaṃ hi sakalavyaktisādhāraṇatayā parigṛhītamanaikāntikampratiniyatavyaktau ।

<h2 id='237,x'>237,x <small><small></small></small></h2>

yadyevama ।

<h2 id='237,xi'>237,xi <small><small></small></small></h2>

	viśeṣagrahaṇannāsti liṅgasāmarthyasambhavi ।
	anaikāntikatā hetoriti vastugrahaḥ katham ॥ 287 ॥ (PVA)

<h2 id='237,xii'>237,xii <small><small>(<a href='docExplore?doc_id=PVA_237,xii_237,xv'>PVA_237,xii_237,xv</a>)</small></small></h2>

na jñāyate kotra vahniriti vahnimātrameva pratīyate । ko 'pyatra vahniriti pūrvānekavahnidarśanānusāreṇa pratītireveyaṅ kevalā na vastusaṃsparśaḥ । pratyakṣeṇa vastusaṃsparśe kimbhedasandehaḥ sambhavī ।

<h2 id='237,xiii'>237,xiii <small><small></small></small></h2>

nanu sandehe kathamprāptiḥ । prāptirapi sandehānurūpaiva । kadācitkasyacidagne prāpteḥ । tena kāryahetāvapi vyavahāra eva kevalanna vastusādhanaṃ ।

<h2 id='237,xiv'>237,xiv <small><small></small></small></h2>

nanu svabhāvahetau vastu dṛṣṭamiti prāpyate 〈।〉 kāryahetau tu kathamadṛṣṭasya prāptiḥ ।

<h2 id='237,xv'>237,xv <small><small></small></small></h2>

	na dṛṣṭa ityevārthasya prāptirastitvataḥ sadā ।
	tasya vastunivṛttistu bhrānterapi tadarthināṃ ॥ 288 ॥ (PVA)

<h2 id='237,xvi'>237,xvi <small><small>(<a href='docExplore?doc_id=PVA_237,xvi'>PVA_237,xvi</a>)</small></small></h2>

na khalu keśādiṣu darśanamasti । tathāpi tardārthatayā bhavatyeva vṛttiḥ । yatrāsti tatra prāptiranyatra neti nirṇṇayaḥ । na ca svabhāvahetau pratyakṣe kāryahetau ca vastu gṛhyate । agṛhī <238> tasyaiva sarvatra prāpteḥ । bhāvi hi vastu prāpyaṃ । na ca svarupaṅ kathantasya grahaṇaṃ । bhāvirūpeṇaiva gṛhyata iti cet । na 〈।〉 tathā'pratīteḥ । athāpi bhāvirūpeṇa pratīyate । tathāpi tadanyathāpratītamanyathotpattimanna syāt । sāmānyasya pratītiriti cet । sāmānyasya pratītau viśeṣasya kathamprāptiḥ । sthitatvāccet । nahi sāmānyaṃ 〈viśeṣa〉 vastvantareṇa bhavati । dhūmādikameva tarhi liṅgamvastvantareṇa na bhavatīti tata evāstitvamiti kiṃ sāmānyenāsāmānyapratītimantareṇa kathampravarttate । liṅgapratītāveva pravarttiṣyate । anya pratītau kathamanyatra pravṛttiḥ । sāmānyamapyanyadeveti samāno doṣaḥ । naikāntenānyatsāmānyaṃ । yadyevaṃ ।

<h2 id='238,i'>238,i <small><small>(<a href='docExplore?doc_id=PVA_238,i_238,ii'>PVA_238,i_238,ii</a>)</small></small></h2>

	sāmānyagrahaṇe'rthasya tadeva grahaṇambhavet ।
	tathā sati na saṃdeho gṛhīte sa kathambhavet ॥ 289 ॥ (PVA)

<h2 id='238,ii'>238,ii <small><small></small></small></h2>

sāmānyarūpeṇa grahaṇanna viśeṣarūpeṇa 〈iti〉 cet । viśeṣarūpe kathampravarttate । tadapi gṛhītameveti cet । kimarthampravarttate । praptyarthamiti cet । nanu sāpi prāptiḥ svarūpapratipattireva sāpi yadi jātā kimarthampravarttate । kenacidrūpeṇa pratipattiḥ kenacinneti cet । yena rūpeṇa pratītistena na pravarttate vyarthatvāt । yena ca na 〈।〉 tenāpi nāśaktoḥ । na ca pratipanne sandehaḥ । nāpyapratipanne । ubhayarūpasaṃsparśarūpatvāt sandehasya । sāmānyaviśeṣayorekarūpatvādapratipanne 'pi viśeṣe pravarttata iti cet । na 〈।〉 aviṣayīkṛte'yogāt । na ca pratipannenāpratipannasyaikatvamiti pratipāditaṃ । pratipannaikatvampratyeti nāpratiyan । athāpi kālāntare pratyeti । kālāntare na pratyakṣannānumānamiti pratipāditaṃ ।

<h2 id='238,iii'>238,iii <small><small>(<a href='docExplore?doc_id=PVA_238,iii_238,v'>PVA_238,iii_238,v</a>)</small></small></h2>

nanu yadi vastvanityatvādekaṅgṛhītameva sarvātmanā kathantasyānumeyatvaṃ । vyavahriyamāṇatayā cet । kasmāt sa eva niścayo na bhavati vyavahārātmā । nedamuttaraṃ । yataḥ ।

<h2 id='238,iv'>238,iv <small><small></small></small></h2>

	kvacittadaparijñānaṃ sadṛśāparasambhavāt ।
	bhrānterapaśyato bhedammāyāgolakabhedavat ॥ 104 ॥

<h2 id='238,v'>238,v <small><small></small></small></h2>

na khalu māyāgolake bhedasya na pratītiḥ । tathāpi sadṛśatvāt tadantareṇa sa evāyamiti pratīternna bhedavyavahāraḥ ।

<h2 id='238,vi'>238,vi <small><small>(<a href='docExplore?doc_id=PVA_238,vi_238,vii'>PVA_238,vi_238,vii</a>)</small></small></h2>

nanu yadyapi sa evāyamiti pratīcirbhrāntā, darśanantu punarabhrāntameva kathanna bhedapratītiḥ । atha tiraskṛtā satī pratītirapyapratītireva kāryataḥ । na tiraskaraṇannāmāsti svarūpasamvedanayorvedanayoḥ । parasparaparihāreṇāvasthānād dvayorvā parasparāntiskaraṇamiti prāptaṃ ।

<h2 id='238,vii'>238,vii <small><small></small></small></h2>

	anyonyaparihāreṇa vyavasthitā cet tiraskriyā ।
	anyonyaparihārasya samānatvandvayorapi ॥ 290 ॥ (PVA)

<h2 id='238,ix'>238,ix <small><small>(<a href='docExplore?doc_id=PVA_238,ix_238,x'>PVA_238,ix_238,x</a>)</small></small></h2>

yathaiva vikalpaḥ svarūpasamvedanātmā'nubhavato bhinna ityanubhavasya tiraskārakārī । tathānubhavo 'pi vikalpasya syāt । athaikatve samāsaktacetanasya bhede buddhireva nopajāyate । tathā satyanubhava eva nāstīti kastasya tiraskārārthaḥ । atrocyate ।

<h2 id='238,x'>238,x <small><small></small></small></h2>

	bhinnantatpūrvakamvastu na paśyati vināśataḥ ।
	nityatvādhyavasāyācca nityameveti manyate ॥ 291 ॥ (PVA)

<h2 id='238,xi'>238,xi <small><small>(<a href='docExplore?doc_id=PVA_238,xi_239,ii'>PVA_238,xi_239,ii</a>)</small></small></h2>

<h2 id=' pūrvakamvastudarśanañca vyatītaṃ tadidānīmvyavaharttavyameva kevalaṃ । vyavahāraśca nityatayā । tataḥ kathantenātītena darśanenāsya tiraskāraḥ viparītādhyavasāyastu tadānīmasti । tataḥ ,'> pūrvakamvastudarśanañca vyatītaṃ tadidānīmvyavaharttavyameva kevalaṃ । vyavahāraśca nityatayā । tataḥ kathantenātītena darśanenāsya tiraskāraḥ viparītādhyavasāyastu tadānīmasti । tataḥ , <small><small></small></small></h2>

sa eva vyavahārayati lokaṃ । tataḥ sa eva tasya tiraskāro yastadanurūpavyavahārābhāvaḥ paraspara<239>bhedenānupalakṣaṇāt । tato māyāgolakasyeva dvitīyādikṣaṇasya bhedenānupalakṣaṇatvāt sa evāyamiti vyavahāraḥ ।

<h2 id='239,ii'>239,ii <small><small></small></small></h2>

	tathā hyaliṅgamābālamasaṃśliṣṭottarodayaṃ ।
	paśyan paricchinattyeva dīpādinnāśinañjanaḥ ॥ 105 ॥

<h2 id='239,iii'>239,iii <small><small>(<a href='docExplore?doc_id=PVA_239,iii_239,v'>PVA_239,iii_239,v</a>)</small></small></h2>

nanu māyā golakādau bhedaḥ parigṛhyata eva nirūpaṇato nirūpaṇairna tvevaṃ kṣaṇikatā । tadapyasat । tathāhi । atādavasthyamvināśo'nityateti ca vyapadiśyate । na ca pradīpādīnāntādavasthyamapi tu parāparatailopādānajanyamānā parāparaiva pradīpajvālā kevalantu sādṛśyāt samānasāmagrīto vā sa evāyamiti vyavahāraḥ ।

<h2 id='239,iv'>239,iv <small><small></small></small></h2>

nanvekadaiva tailajanita eka evāsau pradīpajvālāvitānaḥ । naitadapi samyak । yataḥ ।

<h2 id='239,v'>239,v <small><small></small></small></h2>

	yadi prathamasampātamātrādutpanna eva saḥ ।
	kālāntarasthāyitayā vṛthā tailādyataḥ param ॥ 292 ॥ (PVA)

<h2 id='239,vi'>239,vi <small><small>(<a href='docExplore?doc_id=PVA_239,vi'>PVA_239,vi</a>)</small></small></h2>

na khalu prathamatailādisāmagrīsampātamātrataḥ sakalakāla 〈kalā〉 kalāpavyāpinī pradīpādāvutpattimati tataḥ paraṃ sthālabhūtalatailānalajālasamavadhānaṅ kathañcidarthampuṣṇāti । niṣpatteraparādhīnasvabhāvatvāt । atha niṣpannasyāpi kālāntaravyāpitā tailādyanuvarttamānasyaiva nānyatheti cet । na 〈।〉 kālāntarasthāyitayaivotpatteḥ । akālāntarasthāyinastu paścāt tailādisāmagryā na kiñcit karttuṃ śakyamiti vyarthatā syāt । anyasyotpādane saivānityatā । tathā ca yadyasāvutpannaḥ sarvātmanā gṛhyate । cakṣurādinā sarvātmanā tasya grahamiti vyarthataiva cakṣurādyanuvarttanasya 〈।〉 athāparāparadarśanena kālāntarasthāyitā grahaṇena vā । tathā sati parāparadarśanānāṃ vicchedādikenāpi na kālāntarasthānagrahaḥ । grahaṇasya tu kālāntarasthānavattve sakṛdeva tathā grahaṇamiti tadeva cakṣuranuvarttanaṃ vṛtheti prāptaṃ । tasmād darśanasya na pūrvāparasvarūpagrahaṇamīṣadapīti kṣaṇamātrakameva pratibhāsate ।

<h2 id='239,vii'>239,vii <small><small>(<a href='docExplore?doc_id=PVA_239,vii_239,ix'>PVA_239,vii_239,ix</a>)</small></small></h2>

athāpi syāt 〈।〉 sa eva pūrvāparahito vastusvabhāva āyato bhaviṣyati । tadasat ।

<h2 id='239,viii'>239,viii <small><small></small></small></h2>

	kāladairghyasakṛddṛṣṭau syāccet sarvastathā bhavet ।
	darśanasyānuvṛttyaiva kāladairghyampratīyate ॥ 293 ॥ (PVA)

<h2 id='239,ix'>239,ix <small><small></small></small></h2>

yathā yathā darśanamaparāparamprabandhenopajāyate tathā tathā dīrghakālātāmpratyeti nānyathā । na ca sakṛdeva pratipannaṅ kālā 〈di〉 dīrghatayā dīrgha । tasmād darśanaṅ kṣaṇikatāmeva pratyeti । yadi kṣaṇikataiva pratyakṣeṇa paricchidyate svabhāvabhūtā, kathamparicchidyamānatāyāmapi vyāmohaḥ । atredamucyate ।

<h2 id='239,x'>239,x <small><small>(<a href='docExplore?doc_id=PVA_239,x_239,xiii'>PVA_239,x_239,xiii</a>)</small></small></h2>

	bhāvasvabhāvabhūtāyāmapi śaktau phale'dṛśaḥ ।
	anānantaryato moho viniśceturapāṭavāt ॥ 106 ॥

<h2 id='239,xi'>239,xi <small><small></small></small></h2>

yathā khalu śaktiḥ paricchinnāpi na niścīyate'nantaraṅ kāryamadṛṣṭavatā ।

<h2 id='239,xii'>239,xii <small><small></small></small></h2>

	tasyaiva vinivṛttyarthamanumānopavarārṇanaṃ ।
	vyavasyantīkṣaṇādeva sarvākārān mahādhiyaḥ ॥ 107 ॥

<h2 id='239,xiii'>239,xiii <small><small></small></small></h2>

darśane 'pi sarvākāratayā bhāvasya vyāmoho'bhyāsavajitasya । tato na niścayaḥ । <240> tato vyāmohavyāvarttanāyānumānampravṛttimat । yeṣāntu punarabhyāsapāṭavādayo niścayasya hetavaḥ santi te mahāmatitamatra〈śaktaḥ 〉yaḥ adhyavasāyādarśanamātrakādeva । tasmāt sāmānyamāśrayasiddhau sāmānyaṃ siddhameva yatra na vyāmohaḥ । yatra tu vyāmohosti tatrānumānaṃ

<h2 id='240,i'>240,i <small><small>(<a href='docExplore?doc_id=PVA_240,i_240,ii'>PVA_240,i_240,ii</a>)</small></small></h2>

kathantarhi vastuna ekatvāt tadanusāribhirvikalpairapi nānādharmatā vyavasthāpyate । nahi nīlānubhavānusārī vikalpaḥ pītādhyavasāyasvabhāvaḥ । atrottaraṃ ।

<h2 id='240,ii'>240,ii <small><small></small></small></h2>

	vyāvṛtte〈ḥ〉 sarvatastasmin vyāvṛttivinibandhanāḥ ।
	buddhayorthe pravarttante'bhinne bhinnāśrayā iva ॥ 108 ॥
	yathācodanamākhyāśca so'sati bhrāntikāraṇe ।
	pratibhāḥ pratisandhatte svānurūpāḥ svabhāvataḥ ॥ 109 ॥

<h2 id='240,iv'>240,iv <small><small>(<a href='docExplore?doc_id=PVA_240,iv'>PVA_240,iv</a>)</small></small></h2>

sajātīyavījātīyavyāvṛttibhājo hi jagati janmabhūtaḥ । te yato yato vyāvarttante tatastato bhedamavadhibhedopakalpitaṃ tantamupādānamādāya nānādharmāṇaḥ pratīyante । yadi sarvato vyāvṛttimanto bhāvāḥ kathamekayaiva helayā sakalavyāvṛtyaniścayaḥ । bhrāntikāraṇasadbhāvāditi brūmaḥ । pūrvadṛṣṭasya vismaraṇāt । nahi pūrvadṛṣṭasya tathaiva viṣayītakaṇe vyāvṛttyaniścayaḥ । tathāhi ।

<h2 id='240,v'>240,v <small><small>(<a href='docExplore?doc_id=PVA_240,v_240,vi'>PVA_240,v_240,vi</a>)</small></small></h2>

	niścayo hyanubhūtasya tathaiva smaraṇodayaḥ ।
	viparyayonyathā dārḍhye ye sandehaścalane dvayoḥ ॥ 294 ॥ (PVA)

<h2 id='240,vi'>240,vi <small><small></small></small></h2>

nānubhūtasya tathaiva smaraṇaniścayābhāvaḥ । ayameva niścayo yattathaiva smaraṇaṃ । abhyāsataśca tathaiva smaraṇāt । tasmādabhyāsavatāmīkṣaṇāntarameva niścayaḥ । anyathā smaraṇanivāraṇāyānumānamiti sthitametat । aparaḥ prāha ।

<h2 id='240,vii'>240,vii <small><small>(<a href='docExplore?doc_id=PVA_240,vii_240,ix'>PVA_240,vii_240,ix</a>)</small></small></h2>

	siddho'trāpyathavā dhvaṃsno liṅgadanupalambhanāt ।

<h2 id='240,viii'>240,viii <small><small></small></small></h2>

udayavyayānuṣaṅgiṇo hi sarvabhāvāḥ । udayaḥ pratyakṣavidhisādhakānumānasādhyaḥ vyayaścābhāvaḥ । so'nupalabdhisādhyaḥ 〈।〉 yāvān pratiṣedhaḥ sarvo'napalabdhisādhya iti । nāparaḥ pratiṣedhasya sādhanopāyaḥ ।

<h2 id='240,ix'>240,ix <small><small></small></small></h2>

nanu nityatābhāvasvabhāvabhūtā vidhiḥ sādhakenaiva pramāṇena pratīyate । nedamasti । na svabhāvamātrakādevānityatā । api tu ।

<h2 id='240,x'>240,x <small><small>(<a href='docExplore?doc_id=PVA_240,x_240,xii'>PVA_240,x_240,xii</a>)</small></small></h2>

	prāg bhūtvā hyabhavan bhāvo'nitya ityabhidhīyate ॥ 110 ॥

<h2 id='240,xi'>240,xi <small><small></small></small></h2>

bhūtvā yo na bhavati so 〈'〉 nityo na bhavanamātrataḥ 〈।〉 sa cā bhāvo'nyatrāpyanupalabdhisādhakaḥ ।

<h2 id='240,xii'>240,xii <small><small></small></small></h2>

nanvasya vādita ubhayāntavyavadhāyikā sattevānityatā nābhāvalakṣaṇā । ubhayāntatvañca pūrvāparāntayoḥ 〈।〉 sattā ca nānupalambhamādhyā tatkathametat । atrāha ।

<h2 id='240,xiii'>240,xiii <small><small>(<a href='docExplore?doc_id=PVA_240,xiii_241,i'>PVA_240,xiii_241,i</a>)</small></small></h2>

	yasyobhayāntavyavadhisattā sambandhavācinī ।
	anityatā śrutistena tāvantāviti kau smṛtau ॥ 111 ॥

<241>

<h2 id='241,i'>241,i <small><small></small></small></h2>

na tāvat sattamātramanityatā'tmādīnāmapyanityatāprasaṅgāt । rūpavedanādīnāñcāviśeṣeṇa ubhayabhūtāntamadhyamadhyāsīnā sattā'nityatā vaktavyā । na cobhayāntatā'bhāvamantareṇa kācidasti । abhāvasaṅkame ca so'bhāvānupalabdhyā gṛhyate nānyena ।

<h2 id='241,ii'>241,ii <small><small>(<a href='docExplore?doc_id=PVA_241,ii_241,v'>PVA_241,ii_241,v</a>)</small></small></h2>

	prāk paścādapyabhāvaścet sa evānityatā na kiṃ ।

<h2 id='241,iii'>241,iii <small><small></small></small></h2>

yadi prāgabhāvapradhvaṃsābhāvobhayāptavyavadhāyikā sattā'nityatā । sa evābhāvo'nityatā kinneṣyate ।

<h2 id='241,iv'>241,iv <small><small></small></small></h2>

	ṣaṣṭhādyayogāditi cet antayoḥ sa kathaṃ bhavet ॥ 112 ॥

<h2 id='241,v'>241,v <small><small></small></small></h2>

yadyayamabhiprāyo bhāvasyānityateti ṣaṣṭhyādiyogo na bhaved yadyabhāvo nityatā । abhāvena sambandhābhāvāt । nahi bhāvasyābhāvasya ca saṃyogasamavāyādilakṣaṇasambandho'yogāt ।

<h2 id='241,vi'>241,vi <small><small>(<a href='docExplore?doc_id=PVA_241,vi_241,viii'>PVA_241,vi_241,viii</a>)</small></small></h2>

	viśeṣaṇaviśeṣatvasambandhaḥ kena vāryate ।
	na syāt so 'pīti cedevamantayoḥ sa kathambhavet ॥ 295 ॥ (PVA)

<h2 id='241,vii'>241,vii <small><small></small></small></h2>

yadi viśeṣaṇaviśeṣyabhāve 'pi samavāyādisambandhamantareṇa neṣyate । sa tarhi ṣaṣṭhyādiyogo viśeṣaṇaviśeṣyabhāvo vāntayoḥ sattayā bhāvena vā kathamupapanno'ntavyavadhibhūtā sattā tadviśiṣṭhā ceti vacanavyaktau ।

<h2 id='241,viii'>241,viii <small><small></small></small></h2>

	sattāsambandhayordhrauvyādantābhyānna viśeṣaṇāṃ ।

<h2 id='241,ix'>241,ix <small><small>(<a href='docExplore?doc_id=PVA_241,ix'>PVA_241,ix</a>)</small></small></h2>

ubhayāntavyavadhiḥ sattā satsambandho vā samavāyalakṣaṇo'nityateti vacane niyamena sattāsambandhayorantābhyāmviśeṣaṇamabhyapagatam । na cedaṃ yuktaṃ । dvayorapi nityatvābhyupagamāt । antaviśiṣṭā hi sattā kathambhavet yadi sotpādavyayavatī । atha sa tatra bhāve sattāsambandho vā na syāt tābhyāmviśeṣaṇamevantarhi sa eva bhāvastadviśiṣṭo'nityaḥ kiṃ sattayā । avyatirekāt ṣaṣṭhī na bhavediti cet । sattāyā astitva miti kathaṃ । kiñca । bhāvasyā nityateti bhāvasya prāgabhāvapradhvaṃsābhāvau tāvevānityatā । tato vyatirekādasti vyatirekavibhaktiḥ । atha kāryakāraṇayorubhayāntatā । kāraṇamityeko'ntaḥ kāryamiti dvitīyaḥ । tābhyāñca kāryakāraṇābhyāṃ sattāyāḥ sambandhasya vā viśeṣaṇaṃ noktaḥ । bhāve ca kāryakāraṇayoḥ sambandhaḥ kāryakāraṇabhāvaḥ sattāyāḥ samavāyalakṣaṇaḥ । atra prativacanam ।

<h2 id='241,x'>241,x <small><small>(<a href='docExplore?doc_id=PVA_241,x_241,xii'>PVA_241,x_241,xii</a>)</small></small></h2>

	aviśeṣaṇamevaṃ syādantau cetkāryakāraṇe ॥ 113 ॥
	asambandhānna bhāvasya prāgabhāvaṃ sa vācchati ।
	tadupādhisamākhyāne te 'pyasya 〈ca〉 na sidhyataḥ ॥ 114 ॥

<h2 id='241,xii'>241,xii <small><small></small></small></h2>

yasya hi prāgabhāvaḥ svakāraṇena sambadhyate । na ca bhāvasya prāgabhāvena sambandho'bhyupagamyate । tadabhyupagame prāgabhāvapradhvaṃsābhāvāvevānityateti prakṛtahāniḥ pakṣāntarasamāśrayaṇaṃ ca । tasmādasambandha eva prāgabhāvena bhāvasya । prāgabhāvopādhiścāyaṃ samākhyāviśeṣaḥ sa <242> tadabhāve na syādidaṅkāryamiti । na ca kāryamantareṇa kāraṇaṃ । athavā nānyena prakāreṇa kāryakāraṇatvābhāvaḥ । yataḥ ।

<h2 id='242,i'>242,i <small><small>(<a href='docExplore?doc_id=PVA_242,i_242,ii'>PVA_242,i_242,ii</a>)</small></small></h2>

	sattā svakāraṇāśleṣakaraṇāt kāraṇaṅkīla ।
	sā sattā sa ca sambandho nityau kāryamatheha kim ॥ 115 ॥

<h2 id='242,ii'>242,ii <small><small></small></small></h2>

sattāsambandhakaraṇena hi kāraṇaṃ svakāraṇasambandhakaraṇena ca । svakāraṇaṃ samavāyikāraṇaṃ samavāyikāraṇasamavetaṃ hi prāyaśo vastūtpattimat । na ca sattāsambandhayoḥ kāryatā । bhāvasyāpi sambandha eva sattayā kāryo nānyathāsya kāryatā । svarūpeṇaiva kāryatā cet । na ।

<h2 id='242,iii'>242,iii <small><small>(<a href='docExplore?doc_id=PVA_242,iii_242,v'>PVA_242,iii_242,v</a>)</small></small></h2>

	yasyābhāvaḥ kriyetāsau na bhāvaḥ prāgabhāvavān ।
	sambandhānabhyupagamānnityamviśvamidantataḥ ॥ 116 ॥

<h2 id='242,iv'>242,iv <small><small></small></small></h2>

nahi bhāvasya kasyacidapi prāgabhāvena sambandhaḥ । yadyapi nāmāvastutvādasambandhastathāpi pūvamasāvavidyamāna eva । tataḥ kāryatā bhaviṣyati ।

<h2 id='242,v'>242,v <small><small></small></small></h2>

nanu yasyāvidyamānatayā sambandhaḥ so'vidyamānaḥ । anyathā sarvamevāvidyamānambhavet । tataścāsti prāgabhāvena sambandha iti prāptaṃ । na cābhyupagamyate । tataḥ sakalameva nityañjagat prasaktaṃ kathantarhyabhāvena sambandhaḥ ।

<h2 id='242,vi'>242,vi <small><small>(<a href='docExplore?doc_id=PVA_242,vi_242,viii'>PVA_242,vi_242,viii</a>)</small></small></h2>

	tasmādanarthāskandiyo'bhinnārthābhimateṣvapi ।
	śabdeṣu vācyabhedinyo vyatirekāspadaṃ dhiyaḥ ॥ 117 ॥

<h2 id='242,vii'>242,vii <small><small></small></small></h2>

bhinno vā bhavatyabhinno vārthastatra buddhiparikalpita eva sarvatra sambandhaḥ । vastu vastuno yadi vyatiriktaṅkaḥ sambandhaḥ । vyatireka eveti cet । yadi nāma vyatiriktantasya kaḥ sambandho vyatirekasya sarvatra samānatvāt asambandha eva na syāt । tādātmyatadutpattilakṣaṇa iti cet ।

<h2 id='242,viii'>242,viii <small><small></small></small></h2>

	bhinne kā ghaṭanā'bhinne kāryakāraṇatāpi vā ।
	bhāve'nyasya ca viśliṣṭau śliṣṭau syātāṃ kathannatau ॥ 296 ॥ (PVA)

<h2 id='242,x'>242,x <small><small>(<a href='docExplore?doc_id=PVA_242,x'>PVA_242,x</a>)</small></small></h2>

na khalvabhinnasya sambandho dviṣṭhatvāttasya kāryakāraṇabhāvo na syāt 〈।〉 tādātmyalakṣaṇastu kathanna syāt । na 〈।〉 tatra sambandhasya kalpitaviṣayatvāt । kalpitau hi tatra sambandhinau bhinnatve tādātmyalakṣaṇaḥ sambandho nāstīti siddhametat । kāryakāraṇabhāva iti cet । kimidaṃ kāryakāraṇatvannāma । anvayavyatirekitvamiti cet । na 〈।〉 tasya kalpitatvāt । pratyakṣato'grahaṇāt । tasmāt sarvaḥ kalpanānirmita evāyanna paramārthaḥ । tasmādayamvyatirekavibhaktiryathākathañcit kalpitaṃ sambandhamāśritya pravarttate nāparaḥ prakāra iti । prāgabhāvādināpi bhāvasya samvṛtyā sambandho na paramāthana kasyacit kenāpītyekānta eṣaḥ 〈।〉 tasmād yojanād varṇṇasāmānye na pramāṇāntaratvamprameyāntarābhāvāt । na ca punaḥ punarabhijñāne'niṣṭhāsakteḥ smṛtādivat । punarabhijñānaṃ hi smaryamāṇameva ।

<h2 id='242,xi'>242,xi <small><small>(<a href='docExplore?doc_id=PVA_242,xi_243,i'>PVA_242,xi_243,i</a>)</small></small></h2>

nanvindriyavyāpārānuvidhānādavisamvādācca pramāṇameva kathamapramāṇampratyabhijñānaṃ । na 〈।〉 indriyavyāpārasya sannihitamātraviṣayatvāt । yadi sannihitamātraviṣayatvaṅkathaṃ sa evāyamiti kṛtvā pravarttate । naitadasti । yasmāt na sa evāyamityeva prekṣāvān pravarttaṃte ।

<243>

<h2 id='243,i'>243,i <small><small></small></small></h2>

samīhitaphalaprāptiheturityeva varttate । yadyapi sa evāsau tathāpi na pravarttanaviṣayaḥ । arthakriyāsādhanaviṣayā hi prekṣavatāmvṛttayaḥ । na ca tenaiva sārthakriyā sādhanīyā svakāraṇādhīnaśaktayo hi bhāvāstāmanyāmvā'rthakriyāṅkalpayanti naikatvabhājanatvena । na cārthakriyāsambandhaḥ pratyakṣaviṣayaḥ pūrvadṛṣṭasyaiva smaraṇāt । tadarthakriyākāritvena ca sa evāyamiti pratyayasya viṣayo na svarūpeṇa । pūrvaṃ yadi dṛṣṭatvena ca grahaṇe smaraṇameva । iha yojane tvanumānantadarthakriyāyogyatvamatrāpi । tadabhedopacārādekatvavyavahāraḥ । avisamvādo 'pi naikatvaviṣayo'naikatve 'pyarthakriyāvāpteḥ । agamyāgamanādikantu tatprasūtitvādeva santatyapekṣayā ।

<h2 id='243,ii'>243,ii <small><small>(<a href='docExplore?doc_id=PVA_243,ii_243,v'>PVA_243,ii_243,v</a>)</small></small></h2>

tasmānna pratyakṣaṃ sāmānyaviṣayaṃ । nāpyanumānasya viśeṣaviṣayatā ।

<h2 id='243,iii'>243,iii <small><small></small></small></h2>

nanu viśeṣadṛṣṭamanumānaṃ viśeṣameva pratyabhijānāti । tadapyasat ।

<h2 id='243,iv'>243,iv <small><small></small></small></h2>

	viśeṣapratyabhijñānanna pratikṣaṇabhedataḥ ।
	na ca viśeṣaviṣayandṛṣṭasāmyena tadgrahāt ॥ 118 ॥

<h2 id='243,v'>243,v <small><small></small></small></h2>

yadā khalu dṛṣṭo vahniḥ punarapasṛtya vyavadhāne sati dhūmādavasīyate । tadā kālāntare sa eva viśeṣo na pratyabhijñāyate'parāparasya bhedasya sambhavāt । bhede ca satyekatvādhyāsena pratipattiḥ sāmānyameva viṣayīkaroti । yatra tarhi sthire padārthātmani na bhedasambhavo vikārābhāvāt । tatra tasyaiva viśeṣasya pratyabhijñānaṃ । tadetata kathamavagantavyaṃ । na hyadṛśyamāne vikāro na sambhavatīti niścayaḥ । athānyatrāpyevameva dṛṣṭastathā sati dṛṣṭasāmyena vyaktayantareṇa pratipattirnna viśeṣaviṣayatvaṃ ।

<h2 id='243,vi'>243,vi <small><small>(<a href='docExplore?doc_id=PVA_243,vi_243,vii'>PVA_243,vi_243,vii</a>)</small></small></h2>

	nidarśanantadeveti sāmānyāgrahaṇaṃ yadi ।
	nidarśanatvāt siddhasya pramāṇenāsya kiṃ punaḥ ॥ 119 ॥

<h2 id='243,vii'>243,vii <small><small></small></small></h2>

yadi tadeva nidarśaṃnaṃ pūrvapratyakṣeṇa siddhatvāt tathā sati pūrvakeṇaiva pratyakṣeṇa grahaṇāt kimpunaḥ pramāṇena । nānumānenātra kāryaṃ । yadi pūrvakameva pratyakṣaṃ viśeṣadṛṣṭānumānakālabhāvisattopagrāhitenaiva siddhatvāt kimanumānena । pratyakṣāviṣaye hi pravarttanamanumānasyeṣyate na 〈।〉 tatraiva । ata eva viśeṣadṛṣṭamiti cet । bhavatu viśeṣadṛṣṭaṃ tasya pramāṇantu na syāt । atha darśanena samānakālabhāvyeva padārthaḥ parigṛhyate netarastato bhāvini pravarttamānamanumānampramāṇameva । yadyevamanyannidarśanaṃ yadrūpampūrvampratītam 〈। anyadā〉 dārṣṭāntikaṃ yad uttarakālamanumānena pratīyate । atha gṛhītameva tat kintu vismṛtaṃ 〈।〉 tatoyamadoṣa ityāha ।

<h2 id='243,viii'>243,viii <small><small>(<a href='docExplore?doc_id=PVA_243,viii_243,ix'>PVA_243,viii_243,ix</a>)</small></small></h2>

	vismṛtatvādadoṣaścettata evānidarśanaṃ ।

<h2 id='243,ix'>243,ix <small><small></small></small></h2>

vismṛtasya tasya punarliṅgadvāreṇa tathaiva smaraṇamiti na vyarthatā'numānasya । kathantarhi vismṛtasya dṛṣṭāntatā । dṛṣṭāntadvāreṇa hi sādhanampravarttate tasya ced vismaraṇaṃ kathaṃ sa dṛṣṭāntaḥ । yadi liṅgāt prāgasya vikalasya dṛṣṭāntatayā smaraṇantadā kimaparamatra liṅgena karttavyaṃ । tadeva punassmaryaṃta iti cet । anavasthā bhavet । atha vismṛtaṃ tadā na dṛṣṭāntatā । atha dṛṣṭāntamantareṇaivākasmād dhūmādagnipratipattāvitarasya vismṛtasya liṅgāt pratipattiḥ । tadā tasyāvikalakālakalāvyāpinaḥ pūrvapratyakṣeṇaiva grahaṇāt viśeṣamapratiyataḥ kathampramāṇatā ।

<244>

<h2 id='244,i'>244,i <small><small>(<a href='docExplore?doc_id=PVA_244,i_244,ii'>PVA_244,i_244,ii</a>)</small></small></h2>

smaraṇe sati tatra vyavahārāditi cet । tathā hi svabhāvahetorgṛhītasyāpi sarvātmanā tathaiva vyavahāre sati pramāṇatā । na 〈।〉 tatrāparadṛṣṭāntasādharmyeṇaiva vyavahārayogyatāsādhanāt । na tviha tathā prāgevābhāvāt । abhyāsānutthānāt । dṛṣṭametadityapi na saṅgatamanyathā bhāvasambhavāt ।

<h2 id='244,ii'>244,ii <small><small></small></small></h2>

na khalu gṛhīta eva smaraṇametaditi siddhamagṛhītatvasya bhāvāt pramāṇaṃ । svakālaparyavasāyi hi rūpampratyakṣeṇa gṛhyate'nyathā maraṇāvadhi gṛhyeteti tadaiva maraṇaṃ bhavet । anuvarttamānena maraṇāvadhi gṛhyata iti cet ।

<h2 id='244,iii'>244,iii <small><small>(<a href='docExplore?doc_id=PVA_244,iii_244,vi'>PVA_244,iii_244,vi</a>)</small></small></h2>

	dīrgheṇa dīrghagrahaṇamadīrgheṇetaragrahaḥ ।
	pratyakṣeṇa tadaivāsya maraṇāvadhi na grahaḥ ॥ 297 ॥ (PVA)

<h2 id='244,iv'>244,iv <small><small></small></small></h2>

yattarhi nānuvarttate na tena kālāntaravyāpi parigrahaḥ । tataḥ kathaṅgṛhīta evānumānampravarttate viśeṣadṛṣṭaṃ । kathantadeva nidarśanamityasāmānyagrahaṇaṃ ।

<h2 id='244,v'>244,v <small><small></small></small></h2>

atha dṛṣṭe kālāntarasambandhena kālāntare yadanyadutpadyate tasya tadbhāvasiddhiriti viśeṣadṛṣṭamevaitat atrocyate ।

<h2 id='244,vi'>244,vi <small><small></small></small></h2>

	dṛṣṭe sadbhāvasiddhiścet pramāṇād; anyavastuni ॥ 120 ॥
	tattvārope viparyāsastatsiddherapramāṇatā ।

<h2 id='244,vii'>244,vii <small><small>(<a href='docExplore?doc_id=PVA_244,vii'>PVA_244,vii</a>)</small></small></h2>

atha dṛṣṭamanyadapi punaḥ kālāntare tadevedamiti sādhyata ityabhyupagamaḥ । sa tarhi tadanyatra tatvāropo niyogata eva viparyāsaḥ । na hi dṛṣṭe'nyatayā tattvantatvataḥ sambhavati । aparidṛśyamāne ca paridṛṣṭarūpādhyāropa eva śakyo na tattvagrahaḥ । tasya pūrvadṛṣṭasya pūrvapratyaye nānanyarūpasaṃsṛṣṭasyaiva grahaṇāt । yadyapi na gṛhyate tathāpyanumānena tattvenaiva gṛhyate nānyatveneti cet । nānumānasya pūrvagrahaṇānusāritvānna smaraṇamātrādanyadanumānaṃ । atha vastugrahaṇarūpamanumānaṃ । tadā ।

<h2 id='244,viii'>244,viii <small><small>(<a href='docExplore?doc_id=PVA_244,viii_244,ix'>PVA_244,viii_244,ix</a>)</small></small></h2>

	pratyakṣetarayoraikyādekasiddhirdvayorapi ॥ 121 ॥

<h2 id='244,ix'>244,ix <small><small></small></small></h2>

yadi pratyakṣamitaracca rūpamekameva tadaikenaiva pramāṇena pratyakṣeṇetareṇa vā siddhatvāditaradapramāṇambhavet viśeṣasya kasyaciditareṇākaraṇāt । tadā spaṣṭākārā pratītirubhayatrāpi bhaveditarā vā । atha cakṣurādyavyāpārādaspaṣṭatā । tatpratibaddhatvāt spaṣṭatāyāḥ । naitadasti ।

<h2 id='244,x'>244,x <small><small>(<a href='docExplore?doc_id=PVA_244,x_244,xiii'>PVA_244,x_244,xiii</a>)</small></small></h2>

	cakṣurādinibaddheyaṃ yadi spaṣṭāvabhāsitā ।
	aprayojaka eva syādāloko rūpanigrahe ॥ 298 ॥ (PVA)

<h2 id='244,xi'>244,xi <small><small></small></small></h2>

athālokakṛtā spaṣṭatā tadā satyāloke kathamanumānamaspaṣṭāvabhāsi । kādācitkatvādālokasyeti cet । sa tarhi paramārthato vidyamāno 'pyāloko nāvadhāryate 〈।〉 tatkathamvastugrahaṇam 〈।〉 ālokarahitasya vastumātrasya grahaṇādadoṣa iti cet । ālokasahitasya tadrahitagrahaṇamiti sāhasaṃ । tathā cet tadeva sāmānyagrahaṇamiti na viśeṣadṛṣṭametat ।

<h2 id='244,xii'>244,xii <small><small></small></small></h2>

	sandhīyamānañcānyena vyavasāyaṃ smṛtimviduḥ ।
	taccihnāpekṣaṇānno cet smṛtirna vyabhicārataḥ ॥ 122 ॥

<h2 id='244,xiii'>244,xiii <small><small></small></small></h2>

api ca । pūrvadṛṣṭāvusandhānamātrametat । na spaṣṭasvarūpatayā parigrahastadā smṛtireva । nahyekarūpatāyāmpratyakṣānumānayoḥ kiñcidadhikampramīyata iti smṛtireve yanna vastugrahaṇam 〈।〉

<245>

<h2 id='245,i'>245,i <small><small>(<a href='docExplore?doc_id=PVA_245,i'>PVA_245,i</a>)</small></small></h2>

atha liṅgādutpadyate tatkathaṃ smaraṇaṃ । naitadasti । na hi liṅgatāsya vidyate tvanmatyā trairūpyābhāvādekatvād dṛṣṭāntadārṣṭāntikayoḥ 〈।〉 asmatpakṣe tvanumānamevaitat sāmānyaviṣayamiti pratipāditaṃ । yadeva hi pūrvatayāvagamyate tadeva smaryamāṇaṃ na grāhyaṃ 〈।〉 gṛhyamāṇatayā'pratīteḥ । nahyanumānasmaraṇādanyat smaraṇameva liṅgādutpadyamānamanumānaṃ । tasmādasakṛt tadeva yena pratīyate tat smaraṇameva । kathantarhīdānīmastīti pratītiḥ । idānīntanamastitvampakṣadharmasāmarthyādeva gamyate । tatpradeśavarttī dhūmastatpradeśavarttinaiva vahninā janyata ityevameva pūrvasambandhagrahaṇādanādivāsanāprabodhataḥ । evañca sati sakalamanumānaṃ smaraṇameveti sthitametat 〈।〉 prameyadvaividhyāt pramāṇadvaividhyampratyakṣānumānabhedāditi । sākṣāditarapratītibhedavyatirekeṇa prakārāntarābhāvāditi ।

<4. pratyakṣacintā>

<h1 id='2.1.2.4.1'>2.1.2.4.1</h1>

<(1) pratyakṣalakṣaṇavipratipattinirāsaḥ>

<h2 id='245,ii'>245,ii <small><small>(<a href='docExplore?doc_id=PVA_245,ii_245,v'>PVA_245,ii_245,v</a>)</small></small></h2>

tatra 〈।〉

<h2 id='245,iii'>245,iii <small><small></small></small></h2>

pratyakṣaṅ kalpanāpoḍhamabhrāntaṃ

<h2 id='245,iv'>245,iv <small><small></small></small></h2>

viśeṣaṇādisambandhavastupratibhāsāpratītiḥ ka lpa nā । anyathā pratibhāso bhrāntatvaṃ 〈।〉 tenobhayena rahitaṃ pratyakṣaṃ ।

<h2 id='245,v'>245,v <small><small></small></small></h2>

nanu bhrāntatvampunaḥ pratyakṣeṇānyathā darśanādavagamyate । kalpanāpoḍhatā tu kutaḥ । nahi pratyakṣapūrvakamanumānantadabhāve'vataraṇamāsādayati । sakalaśca pratyayaḥ śabdānure 〈।〉 dhādevopajāyate 〈।〉 tataḥ pratyakṣaṃ savikalpakaṅ kathamātmano'vikalpatāmavagacchet । yasyāpyālocanājñānamvikalparahitamprathamamupajāyate tasyāpi smaraṇādisāmagrīsamavadhānāt savikalpakapratyayodayaḥ । sa cākṣavyāpārataḥ pratyakṣa eva । tasyāpi kathamavikalpakatvasiddhiḥ । atra prativacanaṃ ।

<h2 id='245,vi'>245,vi <small><small>(<a href='docExplore?doc_id=PVA_245,vi_245,vii'>PVA_245,vi_245,vii</a>)</small></small></h2>

	pratyakṣaṅkalpanāpoḍhampratyakṣeṇaiva sidhyati ।
	pratyātmavedyaḥ sarveṣāmvikalpo nāmasaṃśrayaḥ ॥ 123 ॥

<h2 id='245,vii'>245,vii <small><small></small></small></h2>

vikalparahitampratyakṣaṃ svasamvedanādeva pratīyate । vikalpo hi nāma janayati nāmāpi vikalpaṃ sa nāmasaṃśrayo vikalpaḥ pratyātmavedyatayānubhūyate । svasamvedanena vikalpasyānubhavāt । cakṣurādinā dṛśyasya tato viruddhadharmādhyāsato bheda eva vikalpaketarapratyayayoḥ । athāpi sarvaṃdā tadbhāvādika evāyampratyastadapi nāsti 〈।〉 yataḥ ।

<h2 id='245,viii'>245,viii <small><small>(<a href='docExplore?doc_id=PVA_245,viii_245,ix'>PVA_245,viii_245,ix</a>)</small></small></h2>

	saṃhṛtya sarvataścintāṃ stimitenāntarātmanā ।
	sthito 'pi cakṣuṣā rūpamīkṣate sākṣajā matiḥ ॥ 124 ॥

<h2 id='245,ix'>245,ix <small><small></small></small></h2>

yadyakṣamvikalpasāmagrīvirahi na pravarttata eva tadabhāve saṃhṛtavikalpāvasthāyāmanyavikalpasammukhībhāve vā cakṣuṣo vyāpāro na, syāt padārthagrāhī । tatastasyāmavasthāyāmasaṅgatavikalpaḥ pratibhāsamānaḥ pratyayaḥ pratyakṣata eva gamyate ।

<246>

<h2 id='246,i'>246,i <small><small>(<a href='docExplore?doc_id=PVA_246,i_246,ii'>PVA_246,i_246,ii</a>)</small></small></h2>

nanu yadi saṅgato vikalpo nāsminniti tadaiva pratyayaḥ kathamvikalpavirahiṇī sāvasthā । atha na vikalpa 〈ādhārādheyābhāva〉 eva tadānīntadā nirvikalpakametaditi kathampratītiḥ । nahi vikalpamantareṇa vyavahāraḥ । na ca paramavyavahārayatā paraḥ pratipādito bhavati । anyathā kṣaṇikatve 'pi kiṃ svabhāvahetunā vyavahārakāriṇā । atrocyate ।

<h2 id='246,ii'>246,ii <small><small></small></small></h2>

	punarvikalpayan kiñcidāsīd vo kalpanedṛśī ।
	iti vetti na pūrvoktāvasthāyāmindriyād gatau ॥ 125 ॥

<h2 id='246,iii'>246,iii <small><small>(<a href='docExplore?doc_id=PVA_246,iii'>PVA_246,iii</a>)</small></small></h2>

na khalu tadiva tasya vikalpa upajāyate nirvikalpakametaditi । anyathā vikalpapratyakṣavādino 'pi yāvat savikalpakametaditi na jāyate niścayastāvat kutaḥ savikalpakatvavyavahāraḥ । tataḥ savikalpakatvavyavahāre 'pi savikalpaḥ punareṣitavyastatrāpyapara ityanavasthānādapratipattiḥ । atha svayamevāsau savikalpaka iti kintatrāpareṇa 〈।〉 avikalpakasyāpi pratītirūpatvāt kimvikalpeneti samānamubhayasyāpi ।

<h2 id='246,iv'>246,iv <small><small>(<a href='docExplore?doc_id=PVA_246,iv'>PVA_246,iv</a>)</small></small></h2>

atha vikalpake paścād vyavahāraḥ savikalpakoyamityatrāpi paścānnirūpayata evamvidhavikalpaparamparāsīditi vyavahāro na saṃhṛtavikalpāvasthāyāṃ । tatra nirvikalpakatvaṃ mamāsīdityavyavahārat । atha tadānīmavidyamānasya kathamvikalpena vyavahāraḥ । mṛte kathammṛta iti vyavahāraḥ । anyathā savikalpakasyāpi kathaṃ savikalpakatvavyavahāraḥ । punastajjātīyasya darśanāditi cet । ihāpi saṃhṛtavikalpāvasthāyāmpunaḥpunardarśanamanivāritameva । tena lakṣaṇabhedādanyonyavyatirekeṇa ca bhāvānnaikatvaṃ savikalpaketarayoḥ ।

<h2 id='246,v'>246,v <small><small>(<a href='docExplore?doc_id=PVA_246,v_246,vii'>PVA_246,v_246,vii</a>)</small></small></h2>

atha sāmagrīsadbhāvāt 〈vikalpārambhāt〉 savikalpako'nya evotpadyate tadabhāvādavikalpaka iti 〈।〉 tadasaṅgataṃ ।

<h2 id='246,vi'>246,vi <small><small></small></small></h2>

	sāmagrī yadi kalpitā bhinnatvannīlapītayoḥ ।
	samudāyo'nya evāyamutpanna iti kalpanāt ॥ 299 ॥ (PVA)

<h2 id='246,vii'>246,vii <small><small></small></small></h2>

sa hi tatrānya eva nīlapītādisamudāya utpannovāntarasāmagrīsambhavāt । atha pratyabhijñānāt tadevedannīlaṃ na punaraparaḥ samudāya iti pratīternānātvantayoḥ sarvakalpitarūpayorapi samānambhedakalpanaṃ । tasmādavikalpakameva pratyakṣaṃ ।

<h2 id='246,viii'>246,viii <small><small>(<a href='docExplore?doc_id=PVA_246,viii_246,ix'>PVA_246,viii_246,ix</a>)</small></small></h2>

na cāsau sāmagrīndriyavijñānasya savikalpakatve smaraṇādikā । indriyasyārthagrahaṇapravṛttatvāt । na cendriyagrāhyorthaḥ śabdena yojyate । śabdasya tadvācakatā'bhāvāt । svalakṣaṇe saṅketasyāpravṛtteḥ । sāmānyasyendriyāgrāhyatvāt । kasmādetaditi cedāha ।

<h2 id='246,ix'>246,ix <small><small></small></small></h2>

	ekatra dṛṣṭo bhedo hi kvacinnānyatra dṛśyate ।
	na tasmād bhinnamastyanyat sāmānyambuddhyabhedanaḥ ॥ 126 ॥

<h2 id='246,x'>246,x <small><small>(<a href='docExplore?doc_id=PVA_246,x_246,xi'>PVA_246,x_246,xi</a>)</small></small></h2>

deśakālānanvayī hi bhedaḥ । yata ekatra dṛṣṭaḥ punaranyatra dṛśyate tenānyena vā pratyakṣeṇa tasya kālāntaravartinyabhāvāt svakālaparicchinno hi bhāvaḥ pratyakṣato'vagamyate । tato na pūrvamparatra na parampūrvatra pratyakṣaṃ । pratyabhijñāya pūrvaṃ sa evāyamiti gṛhlātīti cet । na 〈।〉 pratyabhijñāyā apratyakṣatvāt tatrendriyavyāpārābhāvāt । tathā hi ।

<h2 id='246,xi'>246,xi <small><small></small></small></h2>

	yogyadeśasthite'kṣāṇāmvṛttirnātītabhāvini ।
	tadāśritañca vijñānanna kālāntarabhāvini ॥ 300 ॥ (PVA)

<247>

<h2 id='247,i'>247,i <small><small>(<a href='docExplore?doc_id=PVA_247,i'>PVA_247,i</a>)</small></small></h2>

nahi kāladeśavyāptirakṣavijñānena gṛhyate । tathā sati sarvaḥ sarvākāradarśī bhavet । athākṣāṇi yadi nātītabhāvini varttante tadāśritasya vijñānasya ko virodhaḥ । yadi tadāśritasya vijñānasyātītādau vṛttiścakṣuṣo 'pi syāt । nahi cakṣuṣonyāvṛttiḥ । na ca pūrvāparagrahaṇe cakṣurvyāpāraḥ pratīyate । pūrvāparayoḥ smaraṇasya sambhavānumānasya ca vṛtteḥ । indriyavṛttireva seti cet । anumānasyāpi pratyakṣatāprasaṅga iti pratipādayiṣyāmaḥ । ato bhedānānnānvayitvaṃ । sāmānyamindriyagrāhyamanvayīti cet । tadasad 〈।〉 yataḥ ।

<h2 id='247,ii'>247,ii <small><small>(<a href='docExplore?doc_id=PVA_247,ii_247,iii'>PVA_247,ii_247,iii</a>)</small></small></h2>

na tasmād bhinnamastyanyat sāmānyambuddhyabhedataḥ ।

<h2 id='247,iii'>247,iii <small><small></small></small></h2>

na vyaktīnāmanvayo nāpi sāmānyasyābhāvādeva । vyaktīnāmbhāvo na tāsāmanvayaḥ । sāmānyasyānvayo na ca tad dṛśyate । tasyābhāvānnendriyagrāhye'nvayasambhavaḥ । nahi sāmānyamatra pratibhāti । ākārāntarāpratibhāsanādavyatireke vyaktaya eva 〈।〉 tāśca nānvayinyaḥ । ata eva bhinnābhinnamavācyañca na sāmānyaṃ ।

<h2 id='247,iv'>247,iv <small><small>(<a href='docExplore?doc_id=PVA_247,iv_247,vi'>PVA_247,iv_247,vi</a>)</small></small></h2>

	tasmād viśeṣaviṣayā sarvaivendriyajā matiḥ ।
	na viśeṣeṣu śabdānāmpravṛtterasti sambhavaḥ ॥ 127 ॥
	ananvayād viśeṣāṇāṃ saṅketasyāpravṛttitaḥ ।

<h2 id='247,vi'>247,vi <small><small></small></small></h2>

nahyanvayini pratibhāsamāne sāmānyarūpatā । na ca viśeṣe śabdānāmvṛttirananvayena saṅketasyāvṛtteḥ । saṅketo hi deśakālāntare vyavahāravṛttyarthamvyavahāribhiriṣyate'tonyathā vyasanameva bhavet । dharmārtha iti cet ka evampratyeṣyati । tasmānna deśakālapratiniyate saṅketavṛttiḥ । tena na viśeṣaḥ śabdaviṣayaḥ ।

<h2 id='247,vii'>247,vii <small><small>(<a href='docExplore?doc_id=PVA_247,vii_247,ix'>PVA_247,vii_247,ix</a>)</small></small></h2>

	viṣayo yaśca śabdānāṃ saṃyojyeta sa eva taiḥ ॥ 128 ॥

<h2 id='247,viii'>247,viii <small><small></small></small></h2>

tataḥ saṃyojyagrahaṇannirviśeṣasya । tato na viśeṣagrāhī pratyayaḥ savikalpakaḥ 〈।〉 yaśca savikalpako na sa viśeṣagrāhī । sāmānyasya śabdena yojanāt । kasmādityāha ।

<h2 id='247,ix'>247,ix <small><small></small></small></h2>

	asyedamiti sambandhe yāvarthau pratibhāsinau ।
	tayoreva hi sambandho na tadendriyagocaraḥ ॥ 129 ॥

<h2 id='247,x'>247,x <small><small>(<a href='docExplore?doc_id=PVA_247,x'>PVA_247,x</a>)</small></small></h2>

dṛṣṭe 'pyarthe'syāyamvācako'syāyamvācya iti yayoḥ pratibhāsaḥ sambandhakāriṇi vijñāne tayoreva vācyavācakalakṣaṇaḥ sambandho na ca tadendriyagocaraḥ kutaḥ । asyedamvācyamiti korthaḥ । asmādidampratyetavyaṃ । kena pratyayena 〈।〉 kiṃ savikalpakena parokṣavastunā'tha pratyakṣeṇa sākṣātkāriṇā । yadi sākṣātkāriṇā'dhyakṣeṇa pratyetavyam 〈।〉 vaiphalyamevendriyasaṃhateḥ prāptaṃ । atha parokṣatayā tadendriyagocarasyārthasya na sambandho nahi tadendriyagocarorthostīti । atha vācyagate 'pyarthe śabde cāsyedamvācakamiti sambandhakaraṇāt । tathāhi ।

<h2 id='247,xi'>247,xi <small><small>(<a href='docExplore?doc_id=PVA_247,xi_247,xii'>PVA_247,xi_247,xii</a>)</small></small></h2>

	viśadapratibhāsasya tadārthasyāvibhāvanāt ।
	vijñānābhāsabhedo hi padārthānāmviśeṣakaḥ ॥ 130 ॥

<h2 id='247,xii'>247,xii <small><small></small></small></h2>

indriyagocaro hyartho viśadapratibhāsaḥ । viprakṛṣṭe cārthe'spaṣṭapratibhāsitā । na ca pratibhāsabhede 'pyekatā । atha dūrāsannatayā spaṣṭatarapratibhāsabhedasyaikaviṣayataiva jñānānāṅ kathampratibhāsabhedena bhedaḥ । arthakriyābhedena bhedāt ।

<248>

<h2 id='248,i'>248,i <small><small>(<a href='docExplore?doc_id=PVA_248,i_248,iii'>PVA_248,i_248,iii</a>)</small></small></h2>

nanvarthakriyābhede 'pi pratibhāsabheda eva na vyatiriktakāryabhedo bhedalakṣaṇaḥ । nahi kāryabhedena kāraṇasya bhedaḥ pratibhāsabhedavinā kṛtasya, pratibhāsabhedo 'pyastyeveti cet । tata eva tarhi bhedostu kiṃ kāryabhedena । yadi ca kāryabhedād bhedaḥ kāraṇasya kāryasya kuto bhedaḥ । kāryabhedāntarāccet । anavasthā । pratibhāsabhedāccet । kāraṇesyāpi tata eva bhedostu kiṅkāryabhedena । atha kriyābhedenāpi bhede sa eva pratibhāsabhedo bhedakaḥ । spaṣṭapratibhāsasyaivārthakriyākaraṇāt । tasmānna dūradeśavyavasthitasyāspaṣṭapratibhāso vastuviṣayaḥ । avisamvādādekaviṣayateti cet । anumānasyāpi sostyeva tatrāpi pratibhāsabhedādeva bhedaḥ । tasmāt pratibhāsabhedādeva bhedaḥ ।

<h2 id='248,ii'>248,ii <small><small></small></small></h2>

yadā tarhi samunmīlitalocanastathābhūtāya saṅketaṅ karoti tadā bhaviṣyati vastuviṣayatā śabdasya । tatra nirṇṇayaḥ ।

<h2 id='248,iii'>248,iii <small><small></small></small></h2>

	cakṣuṣorthāvabhāse 'pi yaṃ parosyeti śaṃsati ।
	sa eva yojyate śabdairna khalvindriyagocaraḥ ॥ 131 ॥

<h2 id='248,iv'>248,iv <small><small>(<a href='docExplore?doc_id=PVA_248,iv'>PVA_248,iv</a>)</small></small></h2>

yadyapi nāma cakṣuṣaḥ kṣotrayoḥ śabdaghaṭādyoḥ pratibhāsastathāpi svarūpeṇa pratibhāsamātreṇa na sambandhaḥ । tasyedamvācakamiti yaṃ vyatirekavibhaktyā śaṃsati sa eva tyājyate । na ca pratyakṣe vibhaktyarthaḥ pratibhāti । pratipadikārthamātrasya pratibhāsanāt । vibhaktyarthastu vikalpapratibhāsaviṣaya eva । tathā hyasyeti sambandhaḥ । upakāryopakārakabhāvamantareṇa na bhavati । tataḥ kadācid buddhiviṣayācchabdo'rthāt kadācicchabdādartho buddhistho bhavediti buddhirūpavijñaptyoḥ kāryakāraṇalakṣaṇaṃ sambandhamāśritya vibhaktirbhavati na ca pratyakṣapratibhāsanameva sambandhakaraṇe nimittaṃ । tadantareṇāpi bhāvāt । yadi ca svalakṣaṇe cakṣurādijanitapratibhāsini saṅketaḥ । tadā tadeva pratibhāseta । na caivaṃ ।

<h2 id='248,v'>248,v <small><small>(<a href='docExplore?doc_id=PVA_248,v_248,viii'>PVA_248,v_248,viii</a>)</small></small></h2>

	avyāpṛtendriyasyānvavāṅmātreṇāvicāraṇāt ।

<h2 id='248,vi'>248,vi <small><small></small></small></h2>

athāpi syād 〈।〉 yadi nāma na svalakṣaṇe saṅketastathāpi tadeva vācyamiti ko virodhaḥ ।

<h2 id='248,vii'>248,vii <small><small></small></small></h2>

	na cānuditasambandhaḥ svayaṃ jñānaprasaṅgataḥ ॥ 132 ॥

<h2 id='248,viii'>248,viii <small><small></small></small></h2>

athavā svalakṣaṇe yadi saṅketaḥ kathaṃ sāmānyapratītirevameveti cet । tatrāha । na cetyādi । tasmādindriyajñānamavācyamevāsambandhampratyetītyavikalpakaṃ । kathantarhi soyaṅgaurahirahiriti vikalpapratyayaḥ spaṣṭāvabhāsī pratīyate । na ca vikalpaḥ pṛthagevātreti śakyaṅ grāhakasya parasyānupalakṣaṇāt । na ca vikalpasya parokṣamatra grāhyaṃ । spaṣṭetarapratibhāsadvayaprasaṅgāt । atha pūrvamapi tatpratibhāsitamavikalpayataḥ । na ca vikalpakāle grāhyatāviśeṣaḥ । grāhye ca viśeṣamanāracayan kathaṅ grāhakaḥ । tadapyasat ।

<h2 id='248,ix'>248,ix <small><small>(<a href='docExplore?doc_id=PVA_248,ix_248,xi'>PVA_248,ix_248,xi</a>)</small></small></h2>

	niścitāniścitatvena viśeṣasyopalabdhitaḥ ।
	kathamviśeṣo nāstyatra na dṛṣṭenupapannatā ॥ 301 ॥ (PVA)

<h2 id='248,x'>248,x <small><small></small></small></h2>

nahi pratīyamānameva pratiṣedhaviṣayaḥ । vikalpikā pratītirasatyeti cet । tadasat ।

<h2 id='248,xi'>248,xi <small><small></small></small></h2>

	asattvatvaṅ kutassiddhamvikalpatvāt pramātra kā ।
	nirvikalpaka bodhe 'pi tadasattyatvamucyatām ॥ 302 ॥ (PVA)

<249>

<h2 id='249,i'>249,i <small><small>(<a href='docExplore?doc_id=PVA_249,i_249,iii'>PVA_249,i_249,iii</a>)</small></small></h2>

nahi savikalpakamityevāsattyaṃ । avikalpakatve 'pyasattyatvaprasaṅgāt । avikalpakatvānneti cet । savikalpakatve 'pi samānametaditi na viśeṣaḥ । kiñca । sākṣātkaraṇaṅkathamasatyeva avikalpake hi niścayābhāvādasattyatvambhavedapi । niścitarūpasākṣātkaraṇe tu kathamasattyatvāśaṅkā ।

<h2 id='249,ii'>249,ii <small><small></small></small></h2>

athānumāniko'yanniścayastadasattyamaparokṣaviṣayatvenānumānatvāsambhavāt । viṣayabhedādeva pramāṇabhedasya sādhanāt । pramāṇasamplavābhāvasya ca pratipādanāt । tadetat sakalamasat । yataḥ ।

<h2 id='249,iii'>249,iii <small><small></small></small></h2>

	manaso yugapadvṛtteḥ savikalpavikalpayoḥ ।
	vimūḍho laghuvṛttervā tayoraikyamvyavasyati ॥ 133 ॥

<h2 id='249,iv'>249,iv <small><small>(<a href='docExplore?doc_id=PVA_249,iv^1'>PVA_249,iv^1</a>)  (<a href='docExplore?doc_id=PVA_249,iv^2'>PVA_249,iv^2</a>)</small></small></h2>

asyāyamarthaḥ । yadi khalvavikalpo gauriti gakārādivarṇṇādhyavasāyī svalakṣaṇagrahaṇapravaṇo bhavet savikalpaka eka evāyampratyakṣapratyaya iti yuktambhavet । yāvatā varṇṇākārāvagraho hi pūrvadarśanabalāyātavāsanābījasubodhādaspaṣṭavarṇṇāvabhāsī pratyayastatonya eva spaṣṭapurovarttistambhāvabhāsī tu pratyakṣastatra vikalpāsambhavāt । sa eva pratyakṣaḥ pratyayaḥ । kathantarhyekatādhyavasāyaḥ । nāstyeva । na tāvadayaṅgauriti pratyayaḥ śāvaleyagakārādivarṇṇānāmekatāmadhyavasyati । pratibhāsabhedena bhedasyaiva gateḥ । gakārādivarṇṇavikalpānāmapi krameṇodayamāsādayatāmekatvābhāvaḥ । na ca varṇṇāvabhāsa eva pratyayaḥ śāvaleyāvalambanastadabhāve 'pi śāvaleyapratibhāsanāt । tasyāpi varṇṇāvabhāsasya cakṣurnimīlane 'pi pratibhāsāt । tadabhāve 'pi pratibhāsanamaniścayātmakaṃ । tato niścayo viśeṣa iti cet । koyanniścayo nāma 〈।〉 rūpasya sphuṭasya pratibhāsanamiti cet । na 〈।〉 prāgeva pratibhāsanāt । pūrvatvena pratibhāsane tadākārāntaramevāspaṣṭaṃ । tatkathamākārāntarapratibhāse'nyanniścitannāma । tadekatāniścayānniścaya iti cet । kathambhedena pratibhāsamānayorekatvena niścayaḥ sattyaḥ । kathantarhyekatvavyavahāraḥ । pravarttanasyaikasya kāryasya । bhāvādevakāryatayā tadekatvādhyavasāyaḥ । kathantarhi krameṇa grahaṇanna bhavati । yugapadviṣayasannidhānādeva । nahi varṇṇavikalpakāle pratyakṣārtho na sannihitaḥ । yathā ca bhavato laghuvṛtterviṣayasannidhānena krameṇa grahaṇādhyavasāyastathā grahaṇamapi mametyaviśeṣaḥ ।

<h2 id='249,v'>249,v <small><small>(<a href='docExplore?doc_id=PVA_249,v_249,vi'>PVA_249,v_249,vi</a>)</small></small></h2>

nanu yadi vikalpo'nyatra eva kathantasya viṣayospaṣṭatayā na pratibhāti vācyarūpaḥ । nāstyeva tasya viṣayo'para iti cet । yadi tarhi nirviṣayastatrārthe 'pyasiddhatvāt yat<?> tena vyavadhāne darśanacchedaḥ syāt । na 〈।〉 vyavadhānābhāvāt । nahi samānakāle na vyavadhānasambhavaḥ । kiñca ।

<h2 id='249,vi'>249,vi <small><small></small></small></h2>

	vikalpavyavadhānena vicchinnandarśanambhavet ।
	iti cet bhinnajātīya vikalpe'nyasya vā katham ॥ 134 ॥

<h2 id='249,vii'>249,vii <small><small>(<a href='docExplore?doc_id=PVA_249,vii_250,ii'>PVA_249,vii_250,ii</a>)</small></small></h2>

yasya hi savikalpakamevādhyakṣantasya na vicchedaḥ । nahi tenaiva tasya vyavadhānaṃ । nirvikalpakavādināstu vikalpo'nya eva tato vyavadhānamiti cet । bhinnajātīyavikalpasambhave

<250>

<h2 id='250,i'>250,i <small><small></small></small></h2>

padārthāntaradarśanaṅ kathanna vidyate । na hyasau bhinnajātīyo vikalpaḥ pratyakṣapratyayasvabhāvaḥ parasya, dṛśyamānarūpavikalpanābhāvāt । athāstyevātra vicchedaḥ । kintu darśanadvayabhāvenāntarālavarttyadarśanambalavatā tiraskṛtaṃ na svavyavahāraṃ labhate । tenāvicchinnādhyavasāyaḥ । tadanakṣasamam । yataḥ ।

<h2 id='250,ii'>250,ii <small><small></small></small></h2>

	alātadṛṣṭivad bhāvapakṣaśced balavān mataḥ ।
	anyatrāpi samānantad varṇayorvā sakṛcchrutiḥ ॥ 135 ॥

<h2 id='250,iii'>250,iii <small><small>(<a href='docExplore?doc_id=PVA_250,iii'>PVA_250,iii</a>)</small></small></h2>

yadi bhāvapakṣo bala 〈va〉ān samānajātīyavikalpe 'pi nirvikalpakavādinaḥ samānatvādavyavadhānameveti na doṣaḥ । abhyupagamya caitaduvataṃ । na ca vyavadhāna sambhavaḥ । nahi lāghavād vyavadhāne 'pyavyavadhānapratyayaḥ । yato lāghavād varṇṇayorapyāśūccāritayoḥ sakṛcchrutiprasaṅgo na cāsti । tasmānna lāghavamatra krame 'pyavyavadhānapratipattikāraṇaṃ । atha tatra lāghavameva nāsti tenāsakṛcchrutiḥ atra lāghavamastīti kutaḥ । manasoryugapad vṛtyabhāvāditi cet । etaduttaratra pratipādayiṣyate । yaugapadyapratipattirevānyathā na syāditi cet । na 〈।〉 yaugapadyasyaiva bhāvāt । utpalapatraśatabedhe 'pi tarhi yaugapadyamevāstu kiṅ kramakalpanayā । na । tatra krameṇa deśaprāptiranumānena gamyate । neha tadanumānamiti kathaṅ kramakalpanā । akramakalpanāyāḥ kinnimittamiti cet । pratibhāsa eva pratyakṣātmā । na sākṣātpratibhāsanādaparamapi sādhanamparamīkṣyate । yadapi prāgabhihitaṃ । lāghavameva varṇṇasakṛcchravaṇanimittannāsti । tatrocyate ।

<h2 id='250,iv'>250,iv <small><small>(<a href='docExplore?doc_id=PVA_250,iv_250,vi'>PVA_250,iv_250,vi</a>)</small></small></h2>

	sakṛt saṅgatasarvārtheṣvindriyeṣviha satsvapi ।
	pañcabhirvyavadhāne 'pi bhātyavyavahiteva yā ॥ 136 ॥
	sā matirnāmaparyantakṣaṇikajñānamiśraṇāt ।
	vicchinnābheti taccitrantasmātsantu sakṛddhiyaḥ ॥ 137 ॥

<h2 id='250,vi'>250,vi <small><small></small></small></h2>

yasya matanna yugapad buddhaya upajāyante । yatra tu yugapad bhāvādhyavasāyo na tatrāśuvṛtteraparaṅ kāraṇaṃ । laghuvṛttitvāt tathādhyavasāyaḥ । tatredamucyate । varṇṇānāndrutoccāraṇe 'pi kathanna bhavati ।

<h2 id='250,vii'>250,vii <small><small>(<a href='docExplore?doc_id=PVA_250,vii'>PVA_250,vii</a>)</small></small></h2>

nanu lāghavameva tathābhūtannāstīti paraḥ । ihāpi tarhi tato 'pi nyūnataraṃ lāghavaṃ yatra pañcaviṣayī samavadhānamvikalpaṣāḍguṇyañca 〈।〉 yathā surabhikamanīyakāminībaktrasarvāsvādanammadhuragītimākarṇṇayataḥ । tatra pañcabhirekaikasya vyavadhānañcetasaḥ । tatra tādṛśasya sutarāṃ lāghavasyābhāvo'tha ca sakṛdgrahāvabhāsastathā varṇṇānāmapi syād 〈।〉 yatra hi pañcabhirvyavadhāne 'pi lāghavasya sakṛdadhyavasāyasādhanasāmarthyantatra kimvarṇṇaviṣayakṣaṇikajñānavyavadhāne na syāt । tasmāt sakṛdeva dhiyāmudayo yukto'nyathāyāmvirodhaḥ samarthayitumaśakya eva । tata upapannametat 〈।〉 samasoryugapadvṛtteriti । kiñca ।

<h2 id='250,viii'>250,viii <small><small>(<a href='docExplore?doc_id=PVA_250,viii_251,iii'>PVA_250,viii_251,iii</a>)</small></small></h2>

	pratibhāsāviśeṣaśca sāntarānantare kathaṃ ।
	śuddhe manovikalpe ca na kramagrahaṇambhavet ॥ 138 ॥

<251>

<h2 id='251,i'>251,i <small><small></small></small></h2>

kvacit sāntaraṃ yatra dhīrjātīyavyavadhānaṅ kvacidanantaramvijātīyavikalpāvyavadhānena । te sāntarānantare vijñāne kathambhavataḥ pratibhāsasya cedaviśeṣaḥ । manovikalpasya ca yaḥ śuddhaḥ prabandhastatra pratibhāsaḥ kramavānna bhavedāśusambhavāt ।

<h2 id='251,ii'>251,ii <small><small></small></small></h2>

nanu yadi yugapad vijñānasambhavaḥ । saṅgate 'pyarthe grahaṇābhāvaḥ kathaṅ kadācid bhavet । atra pratyuttaraṃ ।

<h2 id='251,iii'>251,iii <small><small></small></small></h2>

	yo'grahaḥ saṅgate 'pyarthe kvacidāsaktacetasaḥ ।
	saktyānyotpattivaiguṇyāccodyañcaitad dvayorapi ॥ 139 ॥

<h2 id='251,iv'>251,iv <small><small>(<a href='docExplore?doc_id=PVA_251,iv_251,vi'>PVA_251,iv_251,vi</a>)</small></small></h2>

anyāsaktivaiguṇyasambhave hi na sa pratyayassamanantarapratyayo bhavati 〈।〉 sakalasannihitavijñānodaye । dvayorapi samānaḥ paryanuyogaḥ । na samāno manasa ekatra sakteḥ । tathāpi sakṛd grahāvasāyo bhavatu । yatrāsaktirmahatī nāsti tatra bhavatyeveti cet । vayamapyevambūmaḥ । yatrāsaktistatra kramagraho'paratra yugapat । na tu sarvatra kramagraha iti pramāṇamatra । na cānyat manaḥ pūrvakavijñānavyatiriktampramāṇaviṣayaḥ ।

<h2 id='251,v'>251,v <small><small></small></small></h2>

nanvalābhe kramagrahaṇasambhave 'pi yugapat pratibhāsasambhavaḥ । naitadapi sattyaṃ । nahi tatra kramapratibhāsināṃ saṅghaṭanena sā buddhiḥ 〈।〉 api tu yugapat pratibhāsa eva tatra । yataḥ ।

<h2 id='251,vi'>251,vi <small><small></small></small></h2>

	śīghravṛtteralātāderanvayapratighātinī ।
	cakrabhrāntindṛśā dhatte na dṛśāṅghaṭanena sā ॥ 140 ॥

<h2 id='251,vii'>251,vii <small><small>(<a href='docExplore?doc_id=PVA_251,vii'>PVA_251,vii</a>)</small></small></h2>

śīghraparivarttināṃ hyalātakṣaṇānāmanvayādupahatañcakṣureva cakrāvabhāsanīndhiyañcanayati । natvasau manasaḥ pratyayo bhāvapakṣasya balavattvena athātrāpi pañcaviṣayīsannidhāne bhrāntireva yugapatpratibhāsaḥ । sarvatra tarhi yugapat pratibhāso bhrānta eva । iṣyata eveti cet । na 〈।〉 bhrāntatve pramāṇābhāvāt । yugapatpratibhāso hi pratyakṣata evābhrāntāt pratīyate । sa tathā pratīyamāno 'pi bādhakamantareṇāpi yadi bhrāntaḥ sakalapratyayānāmeṣa prasaṅgaḥ । tasmāt sakṛdupalabhyamānambādhakābhāvāt vijñānapañcakaṃ yugapadeveti siddhaṃ । tato nirvikalpakameva pratyakṣaṃ ।

<h2 id='251,viii'>251,viii <small><small>(<a href='docExplore?doc_id=PVA_251,viii_251,x'>PVA_251,viii_251,x</a>)</small></small></h2>

idānīmparamatamupanyasya nirasyati ।

<h2 id='251,ix'>251,ix <small><small></small></small></h2>

	kecidindriyajatvāderbāladhīvadakalpanāṃ ।
	āhurbālā vikalpe ca hetuṃ saṅketamandatāṃ ॥ 141 ॥

<h2 id='251,x'>251,x <small><small></small></small></h2>

indriyajatvādanubhavākārapravṛttatvādamānasatvādityāderakalpakampratyakṣamityāhuranyebālendriyajñānavat । bālasya cendriyavijñānamavikalpakaṃ saṅketagrahaṇāsamarthatvāt ।

<h2 id='251,xi'>251,xi <small><small>(<a href='docExplore?doc_id=PVA_251,xi_252,i'>PVA_251,xi_252,i</a>)</small></small></h2>

	teṣāmpratyakṣameva syād bālānāmavikalpanāt ।
	saṅketopāyavigamāt paścādapi bhavenna saḥ ॥ 142 ॥

<h2 id='251,xii'>251,xii <small><small></small></small></h2>

teṣāmevamvādināmbālānāmpratyakṣameva bhavet । bhavatu bālasya sakalamevāvikalpakamiṣyata eva । na bālasyāpi svārthakriyāsu pūrvāparaparāmarśo vidyata eva 〈।〉 atha nāsti tadā paścādapi vikalpena na bhavitavyaṃ । saṅketagrahaṇasyopāyasyābhāvāt । vikalpena hi saṅketagrahaṇaṃ sa ca bālasya nāsti । atha ।

<252>

<h2 id='252,i'>252,i <small><small></small></small></h2>

	mano'vyutpannasaṅketamasti tena sa cenmataḥ ।
	evamindriyaje 'pi syāccheṣavaccedamīdṛśam ॥ 143 ॥

<h2 id='252,ii'>252,ii <small><small>(<a href='docExplore?doc_id=PVA_252,ii'>PVA_252,ii</a>)</small></small></h2>

yadi bālānāmapi manovyavahārapatitaṃ vicārakamvidyate । bālānāntena saṅkatagrahaṇāt paścād vikalpakatā manasaḥ । yadyevamiya 〈mi〉 ndriyaje 'pi syād 〈।〉 indriyajamapi vikalpakambhavet paścāt kena nivārya । tadapi cendriyajñānanna saṅketagrahaṇasamarthambālasyeti kutaḥ । indriyajatvādeveti cet । na 〈।〉 pratibandhābhāvāt । api ca । yadi nāma bālasyāvikalpakamindriyajñānaṃ sarvatra tathā bhavatīti kuta etat । nahi bādhakapramāṇapratibandhasiddhimantareṇa hetorgamakatā dṛṣṭā dṛṣṭāntamantareṇa । athendriyajaṃ yat tatsannihitamātragrahaṇāt pūrvāparaparāmarśaśūnyamiti na savikalpakaṃ । tadaiva pūrvāparaparāmarśaśūnyatvamasya kathaṃ siddhaṃ । sākṣātkaraṇasya pūrvāparayorabhāvādasākṣātkāri ca na pratyakṣaṃ । evantarhīndriyajatvād bālavijñānavaditi ca vyartha । pratyakṣaprasiddhameva syādavikalpakatvaṃ । sākṣātkaraṇasya pratyakṣeṇa pratiniyatasyānubhavāt । anyathā yadi na kvacit pratyakṣaṃ sādhanamavikalpakatvasya tadanusāri kathamanumānampravarttete ।

<h2 id='252,iii'>252,iii <small><small>(<a href='docExplore?doc_id=PVA_252,iii_252,v'>PVA_252,iii_252,v</a>)</small></small></h2>

atha sākṣātkaraṇākārambālavijñānantatonyadapīndriyavijñānantathābhūtameva । evantarhi ।

<h2 id='252,iv'>252,iv <small><small></small></small></h2>

	yadeva sādhanambāle tadevātrāpi kathyatāṃ ।
	sāmyādakṣadhiyāmuktamanenānubhavādikam ॥ 144 ॥

<h2 id='252,v'>252,v <small><small></small></small></h2>

sākṣātkaraṇasya parokṣe'darśanādanyatra ca darśanāt pratyakṣamaparokṣaviṣayatvādavikalpakaṃ 〈iti〉 sāmānyena sādhyatāṃ kimindriyajatvādihetunā । tacca sākṣātkaraṇamavikalpakatvena kathitaṃ । avikalpakatvasya savikalpakatvabādhād yatsākṣātkāri tadavikalpakatvena vyāptaṃ । tato viruddhavyāptopalabdhireṣā । athavā'vikalpakatvena sākṣātkaraṇaṃ sādhyate । tato 'pi pratyakṣatvaṃ yadyavikalpakatvena sākṣātkaraṇaṃ sādhyate tena pratyakṣatvandvicandrādivedanānāmapi syāt । abhrāntatve satīti vācyaṃ ।

<h2 id='252,vi'>252,vi <small><small>(<a href='docExplore?doc_id=PVA_252,vi_252,vii'>PVA_252,vi_252,vii</a>)</small></small></h2>

nanu bhrāntamityevāstu kimavikalpakatvena । na 〈।〉 paramatāpekṣatvādviśeṣaṇasya । tathā cāha । viśeṣaṇaṃ lakṣaṇe paramatāpekṣaṃ । sarvetvavikalpakā eva । sarva evābhrāntāḥ pratyayā avikalpakā eva । abhrāntatvaścā cā rye ṇāpavādadvāreṇa pratipāditaṃ ।

<h2 id='252,vii'>252,vii <small><small></small></small></h2>

athavā'kṣamprativarttata iti pratyakṣaṃ । tena sākṣātkaraṇamupalabhyate । tatsarve sākṣātkaraṇākārapravṛttāḥ pratyayā avikalpakā evāthavā'śnute vyāpnotītyakṣaṃ । viṣayasvarūpavyāptiśca sākṣātkaraṇameva tataḥ sarve'kṣajā avikalpakā eva ।

<h2 id='252,viii'>252,viii <small><small>(<a href='docExplore?doc_id=PVA_252,viii_253,iii'>PVA_252,viii_253,iii</a>)</small></small></h2>

athavā nāstyevābhrāntagrahaṇamā cā rya sya "kalpanāpoḍhami"tyeva lakṣaṇaṃ । kathantarhi bhrāntavijñānavicchedaḥ । sarvasya sākṣātkaraṇasya pratyakṣatvāt । dvicandrādijñānasyāpi pratibhāsamāne dvitve pratyakṣataiva । tena yatra yat sākṣātkāri tatra tatpratyakṣaṃ । bāhye hi tat bhrāṃtantatra

<253>

<h2 id='253,i'>253,i <small><small></small></small></h2>

ca na sākṣātkāri pratibhāsamānarūpavyatirekeṇāparamastīti kalpanaiveyaṃ । tathā cāha । manobhrāntiviṣayatvād vyabhicāriṇaḥ ।

<h2 id='253,ii'>253,ii <small><small></small></small></h2>

nanvabhrāntamapi bāhye'rthe kalpanājñānameva । sattyametat । tathāhi ।

<h2 id='253,iii'>253,iii <small><small></small></small></h2>

idamvastubalāyātaṃ yadvadanti vipaścitaḥ । yathā yathā'rthāścintyante viśīryante tathā tathā iti vakṣyate (pra. vā. 2.209) ॥

<h1 id='2.1.2.4.2'>2.1.2.4.2</h1>

<(2) sāmānyanirāsaḥ>

<h2 id='253,iv'>253,iv <small><small>(<a href='docExplore?doc_id=PVA_253,iv_253,vii'>PVA_253,iv_253,vii</a>)</small></small></h2>

api ca ।

<h2 id='253,v'>253,v <small><small></small></small></h2>

	viśeṣaṇaviśeṣyañca sambandhaṃ lokikīṃ sthitiṃ ।
	gṛhītvā saṅkalayyaitat tathā pratyeti nānyathā ॥ 145 ॥
	yathā daṇiḍani jātyādervivekenānirūpaṇāt ।
	tadvatā yojanā nāsti kalpanāpyatra nāstyataḥ ॥ 146 ॥

<h2 id='253,vii'>253,vii <small><small></small></small></h2>

saṃyojya grahaṇaṃ hi kalpanā pratyekañca viśeṣaṇādīnāṃ grahaṇamantareṇa na saṃyojanaṃ । yathā daṇḍīti pratītau jātyādīnāñca vivekenānavadhāraṇāt tadvatā yojanā nāstīti kathamvikalpakamindrayajñānaṃ । tathāhi ।

<h2 id='253,viii'>253,viii <small><small>(<a href='docExplore?doc_id=PVA_253,viii_253,ix'>PVA_253,viii_253,ix</a>)</small></small></h2>

	abhinnapratibhāsasya yojanaṅ kasya kena vā ।
	vibhinnapratibhāsasya yojanaṃ ma pratītibhāk ॥ 303 ॥ (PVA)

<h2 id='253,ix'>253,ix <small><small></small></small></h2>

abhinnapratibhāse hi tadekameva kastatra yojanārtha ubhayāpekṣatvād yojanāyāḥ । atha bhinnapratebhāsandvayantadā parasparavivekena pratibhāsanā natarāṃ yojanetyasambhavo yojanāyāḥ । tasmānna pāramārthikī yojanā ।

<h2 id='253,x'>253,x <small><small>(<a href='docExplore?doc_id=PVA_253,x'>PVA_253,x</a>)</small></small></h2>

bhavatu vā 〈।〉 yadi pratyekampratibhāsanaṃ viśeṣaṇādīnāṃ । na ca jātijātimadādīnāmetat sambhavati । na jātiguṇakriyāstadvato bhedenāvabhāsante । ata eva saṃsṛṣṭapratibhāsanaṃ yojaneti cet । na । bhinnayoḥ saṃsṛṣṭapratibhāsāyogāt । samānadeśakālatvādevamiti cet । na । samānadeśakālānāmapi svarūpasya bhedāt । bhinnadeśakālānāmapi hi svarūpabhedādeva tathāpratibhāso na deśakālabhedāt । yadi hi tatra na svarūpabhedo deśādibhede 'pi na bhedapratibhāsanaṃ । deśābhede 'pi pareṣāmvarṇṇasaṃsthānayoravabhāsata eva bhedo vātātapayośceti na deśādyabhedādavabhāsabhedo hīyate ।

<h2 id='253,xi'>253,xi <small><small>(<a href='docExplore?doc_id=PVA_253,xi_253,xii'>PVA_253,xi_253,xii</a>)</small></small></h2>

atha samavāyasambandhabalādekalolībhāvena pratibhāsanantathā sati sarvatra tathātvakalpanāprasaṅgaḥ । sarva evābhedapratibhāso'bhedasāghananna bhavet ।

<h2 id='253,xii'>253,xii <small><small></small></small></h2>

nanu gauriti viśiṣṭapratyayādeva yojanārūpā buddhireṣā । viśiṣṭapratyayo hi na viśeṣaviśeṣaṇamantareṇa kvacidupalabdho daṇḍīti pratyayavat । idantaditi na nirdiśyate । vivekenāpratibhāsanāt । na hi daṇḍītyapi pratyaye daṇḍasya vivekena pratibhāsaḥ । puruṣamātrasyaiva tatra pratibhāsanāt । prāgeva daṇḍasambandhāt kasmānna bhavatīti cet । na 〈।〉 sā 〈ma〉 gryabhāvena viśiṣṭatvasyābhāvād 〈।〉 viśiṣṭatvañca nāparampuruṣe tasyāpratīterdaṇḍa eva tu viśiṣṭatvaṃ । yathā

<254>

<h2 id='254,i'>254,i <small><small>(<a href='docExplore?doc_id=PVA_254,i_254,ii'>PVA_254,i_254,ii</a>)</small></small></h2>

vījasya sahakāriṇa eva jalādayaḥ śaktiḥ । yadi tu daṇḍapratibhāso 'pi bhaveddaṇḍapuruṣāviti pratyayaḥ syāt । tadetatsakalamayuktaṃ । kevalapratibhāsaścet । apratītiviśeṣaṇanna bhavet । pratibhāse tu syād daṇḍapuruṣāviti । yathaiva hi puruṣapratibhāse kevalasya na viśiṣṭatāpratītistathā daṇḍītyapi । atha viśiṣṭapratyayaviṣayatvameva viśiṣṭatā । atrāpyucyate ।

<h2 id='254,ii'>254,ii <small><small></small></small></h2>

	svagatena viśeṣeṇa viśiṣṭaḥ pratyayo bhavet ।
	prameyasya viśeṣādvā dvayasyāpi na sattyatā ॥ 304 ॥ (PVA)

<h2 id='254,iii'>254,iii <small><small>(<a href='docExplore?doc_id=PVA_254,iii'>PVA_254,iii</a>)</small></small></h2>

yadi tāvat svagato viśeṣaḥ । pratyayasya tadā nārthasya yojanārūpā kalpanā । na khalu sukha 〈।〉 dinā svagatena viśeṣeṇa savikalpakatendriyajñānasya । viṣayamantareṇa sa eva viśeṣaḥ pratyayasya neti cet । na । samanantarapratyayādapi viśeṣaprasiddheriti pratipādayiṣyāmaḥ । viṣayagate tu viśeṣe daṇḍapuruṣayoḥ dvayorapi pratītiriti kathampuruṣamātraviṣayatā । daṇḍipratyayasya dvayorapi pratītiriti vyavahāramātrata etaducyate nahi paramārthataḥ । vikalpasya nirviṣayatvāditi dvayorapi viṣayatve kathanna dvivacanaṃ । vyavahāramātrametat pūrvapūrvavāsanāviśeṣaprabhavamiti na doṣaḥ । aprādhānyād viśeṣaṇasya pratīyamānamapi tanna vivakṣitamiti puruṣamātrasaṅkhyayaikatvaṃ । yadyanena vyāyena puruṣamātraviṣayatvamucyate ucyatānna tu pratibhāsanābhāvena ।

<h2 id='254,iv'>254,iv <small><small>(<a href='docExplore?doc_id=PVA_254,iv_254,viii'>PVA_254,iv_254,viii</a>)</small></small></h2>

athāpi syāt ।

<h2 id='254,v'>254,v <small><small></small></small></h2>

	dikkāladiviśiṣṭānāṅ kaivalyapratibhāsanaṃ ।
	na ca tatra viśiṣṭatvaṃ jñānasya na vibhāvyate ॥ 305 ॥ (PVA)

<h2 id='254,vi'>254,vi <small><small></small></small></h2>

tatrāpi samādhiḥ ।

<h2 id='254,vii'>254,vii <small><small></small></small></h2>

	padārthāntarasāṅgatyaṃ svabhāvo vā vilakṣaṇaḥ ।
	viśiṣṭatā tadā sarvaḥ parapakṣaḥ prahīyate ॥ 306 ॥ (PVA)

<h2 id='254,viii'>254,viii <small><small></small></small></h2>

yadi tāvat padārthāntarasahitatāviśiṣṭatvaṃ yathālaṅkaraṇaviśiṣṭa iti 〈।〉 tadetat pūrvaparādipratyayapratibhāsini nāssi । na khalu tatra digaparā pratibhāti । atha vilakṣaṇatvantadā pūrvaparayorghaṭayorna vilakṣaṇatā vibhāvyate ।

<h2 id='254,ix'>254,ix <small><small>(<a href='docExplore?doc_id=PVA_254,ix_254,xi'>PVA_254,ix_254,xi</a>)</small></small></h2>

vailakṣaṇyañca svarūpameva padārthasya tatpratibhāsane nirvikalpakatvameva । viśiṣṭapratyayaviṣayatvantu pratyuktaṃ । tasmād yadi dvayoḥ pratibhāsane yojanā tataḥ kalpaneti nyāya eṣaḥ । na ca dvayoḥ pratibhāsanamātraṅ kalpanā'pi tu yojanāpūrvapratyekadarśanapūrvikā ।

<h2 id='254,x'>254,x <small><small></small></small></h2>

nanu jātyādayaḥ pratibhāsanta eva । anvayipratyayasyopalambhāt । tadāha ।

<h2 id='254,xi'>254,xi <small><small></small></small></h2>

	yadyapyanvayi vijñānaṃ śabdavyaktyavabhāsi tat ।
	vaṇarṇākṛtyakṣarākāraśūnyaṅgotvaṃ hi paṇaṇayaṃte ॥ 147 ॥
	samānatve 'pi tasyaiva nekṣaṇaṃ netragocare ।
	pratibhāsadvayābhāvād buddherbhedaśca durlabhaḥ ॥ 148 ॥

<h2 id='254,xiii'>254,xiii <small><small>(<a href='docExplore?doc_id=PVA_254,xiii'>PVA_254,xiii</a>)</small></small></h2>

yat khalvanvayi vijñānantattu na sāmānyamaparampratibhāti । anugatarūpampratibhātīti cet । na । śabdavyaktivyatirekeṇāparasyāpratibhāsanāt । śabdāt samānākāraḥ pratyayaḥ pratibhātīti cet । na । yathā dṛṣṭavarṇṇasaṃsthānatayā smaraṇāt । na cātrānugamo'paraḥ pratibhāsate । varṇṇasaṃsthānākāramātrasya pratibhāsanāt । nāmamātrasaṅgama eva sarveṣāmanuyāyī । ayamapi gaurayamapi ca gauriti nāma samānamarthakriyā ca । athavā parāmarśapratyayasyaiva samānatā nārthasya kasyacit ।

<255>

<h2 id='255,i'>255,i <small><small>(<a href='docExplore?doc_id=PVA_255,i'>PVA_255,i</a>)</small></small></h2>

atha sa eva śabdādupajāyamānospaṣṭa ākāraḥ sāmānyam । sarvatra samānatvāt । na 〈।〉 tasyāpi pratiniyatavikalparūpatvāt । gaurityukte kadācicchābaleyaḥ kadācid bāhuleya ityādi pratīteḥ । na samānākāratāpratītiryathānubhavasmaraṇāt । anena śabdena sarveṣāmprāk sambandhadṛṣṭeḥ । navasvartheṣu gośabdavat ।

<h2 id='255,ii'>255,ii <small><small>(<a href='docExplore?doc_id=PVA_255,ii'>PVA_255,ii</a>)</small></small></h2>

nanu pratiniyatatvādvāgādīnānnāvānāmarthānāntadupadarśanena saṅketaḥ sambhavati kriyāgrahaṇayorviṣayaḥ । apratiniyame tu vyaktīnāṅ kathaṃ saṅketagrahaḥ karaṇamvā । etaduttaratra vakṣyāmaḥ । tasyaiva vā samānatve nekṣaṇaṃ netraviṣayatve । nahi netravijñāne spaṣṭapratibhāsini mandapratibhāsaḥ sa evāyamiti pratyayo bhavatyeveti cet । na । svaṣṭāspaṣṭapratibhāse ekatvāyogāt kāraṇabhedāccācakṣurādivāsanānimittatvāt । ataścakṣurādijanitāyāmbuddhau pratibhāsadvayasyābhāvaḥ ।

<h2 id='255,iii'>255,iii <small><small>(<a href='docExplore?doc_id=PVA_255,iii_255,iv'>PVA_255,iii_255,iv</a>)</small></small></h2>

atha spaṣṭāspaṣṭapratibhāsinī buddhirekaivāsau yadi nāmākārahetvabhedaḥ । tatredamucyate । yadi pratibhāsakāraṇabhede 'pi na bhedo buddhīnāmanyatrāpi bhedo durlabhaḥ syāt । sarvatra samānakālabhāvinī pratyakṣānumānabuddhirekaiva syāt ।

<h2 id='255,iv'>255,iv <small><small></small></small></h2>

nanu samavāyasambandhasya kathamagrahaḥ । jātyāderhi vivekenāvadhāraṇannāsti 〈।〉 samavāyasadbhāvādeva 〈।〉 nedaṃ sadhīyo yataḥ ।

<h2 id='255,v'>255,v <small><small>(<a href='docExplore?doc_id=PVA_255,v_255,x'>PVA_255,v_255,x</a>)</small></small></h2>

	samavāyagrahādakṣaiḥ sambandhādarśanaṃ sthitaṃ ।

<h2 id='255,vi'>255,vi <small><small></small></small></h2>

atīndriyatvāt samavāyasya na cakṣurādinā vedanasambhava iti svayamevaitad vyavasthitamvaḥ । atheha tantuṣu para iti vyavahārāt samavāyaḥ । naitadasti 〈।〉 yataḥ ।

<h2 id='255,vii'>255,vii <small><small></small></small></h2>

	paṭastantuṣvihetyādiśabdāśceme svayaṅkṛtāḥ ॥ 149 ॥

<h2 id='255,viii'>255,viii <small><small></small></small></h2>

na khalu tantu〈ṣu〉 paṭaḥ śrṛṅgādiṣu gauriti kvacid buddhayaḥ । tadabhāvāt kathaṃ samavāyagatiḥ । yataḥ ।

<h2 id='255,ix'>255,ix <small><small></small></small></h2>

	śrṛṅgaṅ gavīti loke syācchṛṅge gaurityalaukikaṃ ।

<h2 id='255,x'>255,x <small><small></small></small></h2>

gavi śrṛṅgamiti hi buddhayaḥ pravarttante na ca te'tra samavetāḥ sāsnādayaḥ । yaśca teṣu samaveta iṣyate sa nādheyatayā pratīyate । tasmādiyambuddhirna samavāyād 〈।〉

<h1 id='2.1.2.4.3'>2.1.2.4.3</h1>

<(3) avayavinirāsaḥ>

<h2 id='255,xi'>255,xi <small><small>(<a href='docExplore?doc_id=PVA_255,xi_256,i'>PVA_255,xi_256,i</a>)</small></small></h2>

api tu ।

<h2 id='255,xii'>255,xii <small><small></small></small></h2>

	gavākhyapariśiṣṭāṅgavicchedānupalambhanāt ॥ 150 ॥

<h2 id='255,xiii'>255,xiii <small><small></small></small></h2>

samavāyābhāve 'pīha buddhirupalabhyata eva । astamanasamaye vṛkṣe sūrya iti yathā । pariśiṣṭāṅgamya goriti kalpanāyāṃ śṛṅgasyādheyakalpanācchṛṅgaṅ gavīti pratyayaḥ । tathā hi na śrṛṅgādisamudāyavyatirekeṇāparo gaurasti yasyādhārādheyabhāvaḥ 〈।〉 kalpanāmātramevaitat ।

<h2 id='255,xiv'>255,xiv <small><small></small></small></h2>

athāpi syād 〈।〉 eṣu tantuṣu paṭa iti bhavatyevāyampratyaya iti । naitadasti ।

<256>

<h2 id='256,i'>256,i <small><small></small></small></h2>

	taistantubhiriyaṃ śāṭītyuttaraṅ kāryamucyate ।
	tantusaṃskārasambhūtannaikakālaṅ kathañcana ॥ 151 ॥

<h2 id='256,ii'>256,ii <small><small>(<a href='docExplore?doc_id=PVA_256,ii'>PVA_256,ii</a>)</small></small></h2>

tantuśabdo hi paṭaprāgbhāvinyavasthāviśeṣe varttate । taduttarakālabhāvī tvavasthāviśeṣaḥ paṭa iti । tatastaistantubhiriyaṃ śāṭīti taduttarakālabhāvi kāryamvyapadiśyate । na tu tantusamānakālaḥ । tataḥ kuta ādhārādheyabhāvaḥ । nahi bhinnakālānāmādhārādheyabhāvaḥ । kāryakāraṇabhāva eva kevalo'sambaddhatā vā । tasmādādhārādheyabhāvo 'pi kāryakāraṇabhāvaviśeṣa eva । ekasāmagryadhīnatayā । ekasāmagryadhīnayoreva kuṇḍatadādheyābhimatayostathā vyavahārāt । na khalvanyā sthitistatsvarūpaviśeṣāt । tantupaṭayoḥ punareṣāpi kalpanā nāsti । tato yathākathañcit kalpanaiva kevalā na tvādhārādheyabhāvo bhedābhāvāt । nahi paṭāvasthāyāntantavaḥ santi ।

<h2 id='256,iii'>256,iii <small><small>(<a href='docExplore?doc_id=PVA_256,iii_256,v'>PVA_256,iii_256,v</a>)</small></small></h2>

nanu yadi nāsti bhedaḥ paṭāvasthāyāntantvabhāvātkathamete tantava iti pratyayo'yampaṭa iti ca । naitadasti । na paramārthatastatra dvayamasti । yataḥ ।

<h2 id='256,iv'>256,iv <small><small></small></small></h2>

	kāraṇāropataḥ kaścidekāpoddhārato 'pi vā ।
	tantvākhyāmvarttayet kārye darśayannāśrayaṃ śruteḥ ॥ 152 ॥

<h2 id='256,v'>256,v <small><small></small></small></h2>

tantukāryo hi paṭa eva 〈।〉 tadānīnna tantavaḥ । tantupratyayastu kāraṇasvarūpāropato na paramārthataḥ 〈।〉 tathā hi pūrvasmaraṇe satyete tantava iti pratyayaḥ । ekāpohena vā । nahyekaikatantvapohe paṭo nāmāparosti । ta eva samuditāḥ senāvanādivat paṭavyapadeśabhāja iti । samvṛtisanneva paṭaḥ । tenādhārādheyabhāvaḥ kalpita eva ।

<h2 id='256,vi'>256,vi <small><small>(<a href='docExplore?doc_id=PVA_256,vi_256,viii'>PVA_256,vi_256,viii</a>)</small></small></h2>

yadi tarhi paṭo nāma nāsti kathampaṭaśabdaḥ pravarttate । nahi nibandhanamvinā śabdāḥ pravarttante । tatrottaraṃ ।

<h2 id='256,vii'>256,vii <small><small></small></small></h2>

	upakāryopakāritvamvicchedād dṛṣṭireva vā ।

<h2 id='256,viii'>256,viii <small><small></small></small></h2>

paṭavyapadeśasya nibandhanamityupaskāraḥ । atropakāryopakaritvaṃ । ta eva tantavaḥ parasparamupakāryopakārakabhāvena vyavathitāḥ । saṃyogaviśeṣato vā prāvaraṇādikāmarthakriyāmupajanayantaḥ paṭavyapadeśabhāja iti teṣāmupakāryopakārakabhāvaḥ paṭa iti vyapadiśyate । yathā ca tantavasturive mādyupakāravirahe vicchidyānāyāsena parasparato nīyante na tathā paṭāvasthāḥ । tatosau vicchedādṛṣṭirnibandhanamiti na vyapadeśādevārthāntaraṅkalpanīyaṃ । pramāṇaṃ hi padārthakalpanānibandhanaṃ । vyapadeśāḥ punaranyathāpi pravarttante prāyaśaḥ ।

<h2 id='256,ix'>256,ix <small><small>(<a href='docExplore?doc_id=PVA_256,ix'>PVA_256,ix</a>)</small></small></h2>

yadi tarhi vyatiriktamvyapadeśasya nibandhanannāsti tathā sati paṭavyapadeśo na mukhyaḥ syāt । vā hī ke govyapadeśavat । vā hī ke hi niḥśaucatādinibandhano 'pi tato vyatiriktasya sāmānyasya gotvasyābhāvādamukhyo govyapadeśaḥ । tathopakāryopakārakatvādinibandhano 'pi paṭavyapadeśaḥ syāt । atra parihāraḥ ।

<h2 id='256,x'>256,x <small><small>(<a href='docExplore?doc_id=PVA_256,x_257,i'>PVA_256,x_257,i</a>)</small></small></h2>

	mukhyaṃ yadaskhalajjñānamādisaṅketagocaraḥ ॥ 153 ॥

<h2 id='256,xi'>256,xi <small><small></small></small></h2>

yadāditaḥ saṅketaviṣayantanmukhyaṃ । ādisaṅketagocaratvenāskhala(t)<?>〈ñ〉 jñānatvāt ।

<257>

<h2 id='257,i'>257,i <small><small></small></small></h2>

yattu saṅketaviṣayavastusādharmyeṇa pravarttate tattvādhyāropāt tadamukhyaṃ । skhalat pratyayaviṣayatvāt । ṛjuprakramābhāve sādṛśyādādheyāntarānusaraṇena skhalanaṃ । tatsādṛśyaṃ hi na tadanusaraṇamvinā । tasmānna mukhyāmukhyabhedādarthāntarannimittampaṭādiśabdānāṃ ।

<h2 id='257,ii'>257,ii <small><small>(<a href='docExplore?doc_id=PVA_257,ii_257,iv'>PVA_257,ii_257,iv</a>)</small></small></h2>

athā'numānājjātyādisādhanaṃ । tathā hi ।

<h2 id='257,iii'>257,iii <small><small></small></small></h2>

	tadrūpaḥ pratyayo'nyatra sa samānānnimittataḥ ।
	yathā daṇḍīti samvittiḥ samānādeva daṇḍataḥ ॥ 307 ॥ (PVA)

<h2 id='257,iv'>257,iv <small><small></small></small></h2>

samānadaṇḍanimittā hi vilakṣaṇeṣvapi puruṣeṣu daṇḍīti samānā samvittiḥ । śāvaleyādiṣu gauriti buddhirvilakṣaṇeṣu tatra gotvannimittandaṇḍavat । tadanuttaraṃ ।

<h1 id='2.1.2.4.4'>2.1.2.4.4</h1>

<(4) nānumānataḥ sāmānyasiddhiḥ>

<h2 id='257,v'>257,v <small><small>(<a href='docExplore?doc_id=PVA_257,v_257,vii'>PVA_257,v_257,vii</a>)</small></small></h2>

yataḥ ।

<h2 id='257,vi'>257,vi <small><small></small></small></h2>

	anumānañja jātyādau vastuno nāsti bhedini ।
	sarvatra vyapadeśo hi daṇḍāderapi sāmvṛtāt ॥ 154 ॥

<h2 id='257,vii'>257,vii <small><small></small></small></h2>

yadi sāmvṛtannimittaṃ samānamāśritya gavādipratyayāḥ śāvaleyādiṣu varttante । tadetat siddhasādhanameva । yato daṇḍītyapi pratyaye na daṇḍanimittatā । anyathā sarva eva daṇḍinaḥ syuḥ । atha sambandhād bhavati । sambandho 'pi sambaddha iti pratyayādeva gamyate । tatrāpi sambandhāntarakalpanāyāmanavasthā । atha sambandhamantareṇa sambandhīti pratyayaḥ । tathā sati sambandho 'pi kalpita eva tataḥ sāmvṛtādeva nimittād daṇḍīti pratyayaḥ । sa eva sambandhaḥ samānaḥ sarvasya । atha daṇḍasaṃśleṣaḥ sattya eva na sāmvṛtaḥ । tadapyasat 〈।〉 tadvayatirekeṇa saṃśleṣābhāvāt । dvayamātre ca saṃśleṣe yathā daṇḍī puruṣastathā puruṣī daṇḍa ityāpi syāt । athavā dvayamātrapratibhāsane parasparaṃ saṃsṛṣṭāvetāviti bhavet pratyayo na tayorviśeṣyaviśeṣaṇabhāvaḥ । atha daṇḍa upakārakatvādapradhānantathā sati sa evopakārakabhāvaḥ sāmvṛtastatra nimittaṃ । sa ca pratyakṣe na pratibhāti tato na tadviśiṣṭapratyayanaindriyakaḥ ।

<h2 id='257,viii'>257,viii <small><small>(<a href='docExplore?doc_id=PVA_257,viii'>PVA_257,viii</a>)</small></small></h2>

athāpi syād 〈।〉 viśeṣaṇabhāvaḥ sāmvṛtaḥ viśeṣaṇantu daṇḍaḥ pāramārthika eva tathā gotvādikamapi । na । daṇḍasya pāramārthikatvamvivekena pratyakṣeṇa grahaṇāt । paramārthatvannaivañjātyādeḥ samavāyato na vivekena grahaṇamiti cet । samavāyasya kuto bhedenāpratibhāsanaṃ । samavāyāntarāccet । anavasthā । kiñca ।

<h2 id='257,ix'>257,ix <small><small>(<a href='docExplore?doc_id=PVA_257,ix_257,x'>PVA_257,ix_257,x</a>)</small></small></h2>

	pāramārthikatā'rthasya tatrāpyastyeva saṅgatā ।
	vāhadohādikaṅkāryamparamārthatayāstu tat ॥ 308 ॥ (PVA)

<h2 id='257,x'>257,x <small><small></small></small></h2>

yathaiva hi daṇḍaḥ pāramārthikaḥ samāno daṇḍīti pratyayanimittantathā vāhādayo 'pi gotvādinimittaṃ śṛṅgādayo vā । śṛṅgādīnāmbheda iti cet । daṇḍāderapi samāno bheda iti kathandaṇḍīti dṛṣṭāntaḥ । tasmād bhinnamevābhedena pratīyamānam ।

<h2 id='257,xi'>257,xi <small><small>(<a href='docExplore?doc_id=PVA_257,xi_257,xii'>PVA_257,xi_257,xii</a>)</small></small></h2>

	jātirvāhādi sambandhāparā kvacidīkṣyate ।
	teṣu gotvaṅkimatreti śṛṅgādi vyapadiśyate ॥ 309 ॥ (PVA)

<h2 id='257,xii'>257,xii <small><small></small></small></h2>

athaiva hi brāhmaṇādijātipraśne gotrādhyayanādayo vyapadiśyante । na tu jātistathā gotve 'pi vāhadohādivyapadeśa iti nāparā jātirasti pramāṇaviṣayastasmāt pāramārthikanni- <258> mittannāstyeva kvacidavyapadeśaviṣayaḥ sākṣāditi na jātiḥ paramārthaḥ vyapadeśanimittameva jātiriṣyate । sa ca sāmvṛtādeveti vyarthikā jātiḥ ।

<h2 id='258,i'>258,i <small><small>(<a href='docExplore?doc_id=PVA_258,i_258,iii'>PVA_258,i_258,iii</a>)</small></small></h2>

kiñca । yadi sarvatra vyapadeśaḥ pāramārthikannimittamāśritya pravarttate tadā'napekṣatā śabdasya na syād 〈।〉 dṛśyate ca । yataḥ ।

<h2 id='258,ii'>258,ii <small><small></small></small></h2>

	vastuprāsādamālādiśabdāścānyānapekṣiṇaḥ ।

<h2 id='258,iii'>258,iii <small><small></small></small></h2>

ṣaṭsu padārtheṣu yo vyapadeśaḥ prāsādamālādivyapadeśaśca yaḥ prāsādādiṣu sa nāparannimittamapekṣate । nahi dravyādipadārtheṣu vastutvannāmāparaṃ । na tāvad dravyamvastutvanna hi dravyaṅ guṇādiṣu samavetaṃ saṃyuktamvā । na ca prāsādo 'pi dravyaṃ । saṃyogo bhaviṣyati vijātīyānārambhāt । atrāha । yadyapi geho nāma saṃyogo mālā tu kiṃ । tadāha ।

<h2 id='258,iv'>258,iv <small><small>(<a href='docExplore?doc_id=PVA_258,iv_258,vi'>PVA_258,iv_258,vi</a>)</small></small></h2>

	geho yadyapi saṃyogastanmālā kinna tadbhavet ॥ 155 ॥

<h2 id='258,v'>258,v <small><small></small></small></h2>

na dravyanna guṇo na karmma dravyasya guṇe'bhāvāt । na guṇastata eva । na ca karma dravyāśritatvāt ka rmaṇaḥ । na samavāyaviśeṣau tatkāryābhāvāt । nanu jātirmālā bhaviṣyati jāterguṇe 'pi bhāvāt । tadāha ।

<h2 id='258,vi'>258,vi <small><small></small></small></h2>

	jātiśced geha eko 'pi māletyutyeta vṛkṣavat ।

<h2 id='258,vii'>258,vii <small><small>(<a href='docExplore?doc_id=PVA_258,vii'>PVA_258,vii</a>)</small></small></h2>

yathaiko 'pi vṛkṣo dhavādika ucyate vṛkṣajātiyogāt tathā mālaiko 'pi geho jāterekaikavyapadeśanimittatvāt । atha sanniveśaviśeṣo mālā । ekadiṅmukhāvasthitayo hi bhāvā yugapadbhāvino mālāvyapadeśabhājaḥ । so 'pi sanniveśo na dravyādivyatiriktaḥ । tadabhyupagame saptamapadārthāntaraprasaṅgāt । tadantarbhāve cokto doṣaḥ ।

<h2 id='258,viii'>258,viii <small><small>(<a href='docExplore?doc_id=PVA_258,viii_258,x'>PVA_258,viii_258,x</a>)</small></small></h2>

yadi ca mālā jātistadā 〈।〉

<h2 id='258,ix'>258,ix <small><small></small></small></h2>

	mālābahutve tacchabdaḥ kathaṃ jāterajātitaḥ ॥ 156 ॥

<h2 id='258,x'>258,x <small><small></small></small></h2>

mālābahutve tacchabdaḥ kathammālā etā iti । jāterajātitaḥ । na hi jātau jātirabhyupagamyate । abhyupagame vā jātiri 〈ti〉 tatrāpa vyapadeśo nirnibandhano bhavet । jātinibandhanatve tatrāpyaparā jātirityasamañjasaṃ । tathā hi ।

<h2 id='258,xi'>258,xi <small><small>(<a href='docExplore?doc_id=PVA_258,xi_258,xv'>PVA_258,xi_258,xv</a>)</small></small></h2>

	jātirjātiṣu sāmānyavyavahārāya kalpitā ।
	atrāpi vyavahārosau parajātinibandhanaḥ ॥ 310 ॥ (PVA)
	sāpi jātirvyavahṛterviṣayaḥ parajātitaḥ ।
	ityanantapratyayatvāt pratīterna samañjasam ॥ 311 ॥ (PVA)

<h2 id='258,xiii'>258,xiii <small><small></small></small></h2>

tato na mālādiśabdavṛttiḥ sanibandhanā ।

<h2 id='258,xiv'>258,xiv <small><small></small></small></h2>

kiñca । mālādau mahatī māletyādimahetvādivyavahāro yaḥ sa kathambhavet mahattvaguṇasya dravyasamavāyānna ca mālādikandrabyaṃ । upacārāditi cet । tadasat । yataḥ ।

<h2 id='258,xv'>258,xv <small><small></small></small></h2>

	mālādau ca mahattvādiriṣṭo yaścaupacārikaḥ ।
	mukhyāviśiṣṭavijñānagrāhyatvānnopacārikaḥ ॥ 157 ॥

<259>

<h2 id='259,i'>259,i <small><small>(<a href='docExplore?doc_id=PVA_259,i^1'>PVA_259,i^1</a>)  (<a href='docExplore?doc_id=PVA_259,i^2'>PVA_259,i^2</a>)</small></small></h2>

mālādiṣu mahatvopacāra iti kuta etat । nahyasāvupacaritatvena pratīyate । na cāpratīyamānantathā tatheti śakyamabhyupagantumpratītinibandhanatvādupagamasya । arthāntarabhūtasya mahattvasthābhāvāditi cet । sa evābhāvaḥ kutaḥ । abhāve siddhe upacāra upacāre cābhāva iti so'yamitaretarāśrayadoṣaḥ । mālāyā adravyatvānmahattvaṃ dravyaṃ dharmo neti cet । na । adravyatvasyaivāsiddheḥ । kriyāvad guṇavat samavāyikāraṇandravyamiti dravyalakṣaṇamasti । kriyāvatvannāstīti cet । na 〈।〉 samuditasyālakṣaṇatvāt । nākāśādīnāṅkriyāvatvaṅ kvacit kriyāvadādisamudāyaḥ kvacit kiñcillakṣaṇamiti । atha mahattvameva nāsti paramārthato vicāryamāṇamiti na dravyaṃ । pratyayasya bhāvānnāstīti kuta etat । amukhyatvāt pratyayasyetyapi na saṅgatam । mukhyāviśiṣṭatvāt । yadi mukhyāviśiṣṭasyāpi na mukhyatvammukhyāmukhyavibhāga eva na syāt । tasmād viśeṣābhāvāt sakalammukhyanna vā kiñciditi nyāya eṣaḥ । tasmānna svavihiteyandravyādiprakriyā parasya । na ca mālānā ma kācid vṛkṣādi vyatirekeṇopalabhyate pratyayamātrametadavasthā na viśeṣataḥ । tasmānna mālādau mahattvādiśabda upacārito na mukhyaḥ । mukhyastāvannāstyarthāntaranimittatvābhāvāt । nāpyupacarita upacāranimittasyābhāvāt । yathā hi vanaṅ kusumitamiti vane kusumitattvopacāra ekārthasamavāyataḥ । vṛkṣeṣu vanasya kusumitatvasya samāveśāt ।

<h2 id='259,ii'>259,ii <small><small>(<a href='docExplore?doc_id=PVA_259,ii_259,iii'>PVA_259,ii_259,iii</a>)</small></small></h2>

	ananyahetutā tulyā sā mukhyābhimateṣvapi ।
	padārthaśabdaḥ kaṃ hetumanyaṃ ṣaṭsu samīkṣate ॥ 158 ॥

<h2 id='259,iii'>259,iii <small><small></small></small></h2>

yaduktam 〈।〉 anyaheturmukhyo'nanyahetustaditara iti tadasambhavi । yato mukhyārthatvenāpi yebhimatā daṇḍītyevamādayasteṣvapi nānyo heturidānīmeva daṇḍāderapi sāmvṛtādityuktaṃ । padārthaṃśabdaśca pravarttamānaḥ kamanyaṃ hetuṃ ṣaṭsvapekṣate dravyādiṣu । svarūpe ca pravṛttinibandhane saivānanyahetutā balādāpatet ।

<h2 id='259,iv'>259,iv <small><small>(<a href='docExplore?doc_id=PVA_259,iv_259,v'>PVA_259,iv_259,v</a>)</small></small></h2>

athāpi syāt । padārthaśabdo nimittāntareṇaiva pravṛttaḥ । sa tatra mukhya iti yuktaṃ । yastu punarmahadādivyapadeśaḥ sa guṇanimittako yatra nimittamantareṇa pravṛttimān avaśyameva tatra gauṇastasmāt sadartho mukhyastaditarastu gauṇaḥ । tadapyasat । yataḥ ।

<h2 id='259,v'>259,v <small><small></small></small></h2>

	yo yathā rūḍhitassiddhastatsāmyādyastathocyate ।
	mukhyo gauṇaśca bhāveṣvapyabhāvasyopacārataḥ ॥ 159 ॥

<h2 id='259,vi'>259,vi <small><small>(<a href='docExplore?doc_id=PVA_259,vi_259,vii'>PVA_259,vi_259,vii</a>)</small></small></h2>

rūḍhitayā nimittamantareṇānyathā ca pravṛttau mukhya eva tena samānatvamapekṣya yatra pravṛttastatrāmukhyastathābhāve 'pi putrādāvabhāvopacāradarśanād rūḍhireva mukhyatānibandhanaṃ sadarthatāyāmitarathā cānyathā ca viparyayo dṛśyate । nimittābhāvo hyanyathābhāve nibandhanamupacārasya syāt ।

<h2 id='259,vii'>259,vii <small><small></small></small></h2>

yattu punaruktam 〈।〉 anibandhana eva padārthaśabdaḥ sa tathaiva mukhya iti । evantarhi nimittaprayuktatā na mukhyatā nibandhanantadabhāve 'pi bhāvāt । yadabhāve hi yad bhavati tattasya nibandhananna bhavati । anvayavyatirekalakṣaṇatvāt kāryakāraṇatāyāḥ । kāraṇañca nibandhanaṃ । atha saiva rūḍhiḥ śabdasya pravṛttinimittamantareṇa kathaṃ । tadapyasat । yataḥ ।

<260>

<h2 id='260,i'>260,i <small><small>(<a href='docExplore?doc_id=PVA_260,i_260,ii^1'>PVA_260,i_260,ii^1</a>)</small></small></h2>

	saṅketānvayinī rūḍhirvakturicchānvayī ca saḥ ।
	kriyate vyavahārārthañchandaḥ śabdāṅganāmavat ॥ 160 ॥

<h2 id='260,ii'>260,ii <small><small>(<a href='docExplore?doc_id=PVA_260,ii^2'>PVA_260,ii^2</a>)</small></small></h2>

yatra saṅketavṛttiḥ sa ruḍhorthaḥ । saṅketo 'pi vakturicchānibandhanaḥ । nahi śabdāḥ pravṛttinimittamastītyeva vakturicchāmantareṇāpi pravarttante । pravṛttinimittamantareṇāpīcchayāpi pravarttamānā upalabhyanta eva । yadā siṃhādisaṃjñāḥ puruṣe pravarttante । tasmādicchāyāḥ svātantryāt saiva pravṛttinibandhanamiti nyāyyaṃ । sa eva nimittamantareṇa kasmāt saṅketena śabdaḥ pravarttyate । nimitte 'pi kasmād 〈।〉 vyavahārārthamiti cet । soyamvyavahāraḥ pravṛttinimittamantareṇāpi samānaḥ । arthakriyāviṣaye hi vyavahāraḥ । na ca nimittamantareṇārthakriyā na bhavati । nimittamantareṇa na bhavatīti cet । nahi brāhmaṇā jātimantareṇārthakriyā samarthāḥ । na 〈।〉 atra pramāṇābhāvāt । na hi kācijjātirastīti pramāṇaṃ । yāvadeva dṛśyate rūpamanvayavyatirekābhyāṃ samarthantāvadevopayogavaditi yuktamanyathā'tiprasaṅgāt । tasmānnimittamantareṇāpi vyavahārārthasaṅketakaraṇaṃ । yathā chandaḥ śabdasya gāyatryādināmasaṅketaḥ prakṛtyādi saṅketaśca । nahi tatra kiñcinnimittaṃ । gāyatryādīnāmprakṛtyādīnāñca yatheṣṭamparikalpanāt । na hi varṇṇakrame kiñcinnimittamastyanyathā'gṛhītasaṅketo 'pi pratīyāt । vidyamānaṃ hi yat pratīyate kintatra saṅketena । saṅketena vyajyata iti cet । na 〈।〉 pratītimantareṇa tasyaivābhāvāt । na hyapratīte saṅketaḥ । saṅketādeva pratītiriti cet । itaretarāśrayadoṣaprasaṅgāt ।

<h2 id='260,iii'>260,iii <small><small>(<a href='docExplore?doc_id=PVA_260,iii_260,vi'>PVA_260,iii_260,vi</a>)</small></small></h2>

	na yāvad dṛśyate vastu saṅaketasyāpravarttanaṃ ।
	saṅkatasyāpravṛttau ca kuto darśa 〈na〉 sambhavaḥ ॥ 312 ॥ (PVA)

<h2 id='260,iv'>260,iv <small><small></small></small></h2>

prakṛtyādayastu na vyavasthitarūpāḥ । tathā hi ।

<h2 id='260,v'>260,v <small><small></small></small></h2>

	keṣāñcit sambhavītyeṣa dhātuḥ paścādaḍāmaḥ ।
	apareṣāmasambhavi santītyādāvalopitā ॥ 313 ॥ (PVA)

<h2 id='260,vi'>260,vi <small><small></small></small></h2>

tasmādevamvidhe viṣaye vyavahāramātraprayojana eva saṅketo na vyatiriktanimittaprayukta । na ca saṅketa icchānubandhī nimitta eva jātirbhavati । vyabhicāradarśanena vyabhicārāt tasmād vastuprāsādādiśabdā na vastubhūtavyatiriktapadārthanibandhanāstato vyapadeśasāmyasadbhāvānna sāmānyamparikalpanīyaṃ । kathantarhi buddhiśabdayoranugama ityāha । na vastvanvayāt pratyayasyānvayo'pi tu vāsanābījaprabodhādanvayaḥ 〈।〉 yathā 'śobhane 'pi vastunyabhyāsavaśācchobhanatvānvayaḥ । tathā hi ।

<h2 id='260,vii'>260,vii <small><small>(<a href='docExplore?doc_id=PVA_260,vii_260,ix'>PVA_260,vii_260,ix</a>)</small></small></h2>

	vastudharmatayaivārthāstādṛgvijñānakāraṇam ।
	bhede 'pi yatra tajjñānantāstathā pratipadyate ॥ 161 ॥
	jñānānyapi tathā bhede'bhedapratyavamarśane ।
	ityetatkāryaviśleṣasyānvayo naikavastunaḥ ॥ 162 ॥

<h2 id='260,ix'>260,ix <small><small></small></small></h2>

vastuni hi tathā bhūtamvijñānañcanayanti yena vāsanāprabodhaprakrameṇaikākārassarvatraparāmarśapratyaya udayamāsādayati sukhādivedanamiva । na hi sukhādivijñānānāṃ sukhatvaṃ nāma padārthagatannibandhanamasti । tathātve dukhasyānudayaprasaṅgāt । atha tattvamapyasti । tadobhayarūpapratītiprasaṅgo varṇṇasaṃsthānapratītivat ।

<261>

<h2 id='261,i'>261,i <small><small>(<a href='docExplore?doc_id=PVA_261,i_261,ii'>PVA_261,i_261,ii</a>)</small></small></h2>

athādṛṣṭena nibandha〈na〉ānnaivaṃ । tathā satyadṛṣṭameva tathābhūtāmpratītimeva janayatīti kinneṣyate । niyamakāryadṛṣṭanna vidhānakārīti cet । na । pramāṇābhāvāt । vidhiniyamasambhave vidhireva jyāyān । niyame anekakalpanāśrayasambhavāt । tathā hi ।

<h2 id='261,ii'>261,ii <small><small></small></small></h2>

	sukhādyanvitatārthasya kalpanīyā tathā'param ।
	adṛṣṭamvidhikalpe tu kevalā dṛṣṭakalpanā ॥ 314 ॥ (PVA)

<h2 id='261,iii'>261,iii <small><small>(<a href='docExplore?doc_id=PVA_261,iii'>PVA_261,iii</a>)</small></small></h2>

tasmād bhede satyeva kvacidabhedaparāmarśaḥ । tadanvayādeva sāmarthyādarthasādhanaṃ । kimantargaḍunā sāmānyena । antarakāraṇanimittantu pratyayānāmavaśyābhyupagantavyaṃ । anyathā sāmānyatadvatorākāradvayapratītiprasaṅgāt । samavāyādekalolībhāva iti cet । na 〈।〉 samavāyasyāpi tṛtīyākārapratītiprasaṅgāt । tasmāt pratītya śaktireva tatrāntarakāraṇādhīnāmyupagantavyā । tathā jñānānyapitadekaparāmarśajananādevānvayīni jātayaśceti 〈।〉 na 〈।〉 aparajātyabhyupagamo yuktaḥ । śeṣaḥ prasaṅga ukta eva । tenābhedapratyavamarśena kāryatvāt sāmānyavyavahāraḥ । tadeva tatkāryatvaṃ sāmānyamiti cet । na । svarūpavyatirekeṇa tatkāryatvasyābhāvāt । athāpi syāt । tathā sati kṣityudakādīnāmapyaṅkurakāryatvasadbhāvādekatāpratītiḥ syāt । tatkāryatvapratītirastyeva sāmānyapratītiriticet । na । gotvapratyayavadeva syāt । tasmād bhedānupalakṣaṇāt sāmānyapratītirnānyatheti sthitametat ।

<h2 id='261,iv'>261,iv <small><small>(<a href='docExplore?doc_id=PVA_261,iv_261,v'>PVA_261,iv_261,v</a>)</small></small></h2>

atha sāmānyameva tatra pratīyata iti kinneṣyate । na vātra nāsti sāmānyamiti bādhakapratyayodayaḥ । na ca vivādāyāsena prayojanaṃ । athaivānekakalpanāyāsastathā vivādāyāso 'pi samānaḥ prasaṅga । tadapyasat । yataḥ ।

<h2 id='261,v'>261,v <small><small></small></small></h2>

	vivādamātrasāṃkaryamiti sāmānyamiṣyate ।
	yadi samvṛtisat prāptamavicāraikagocaraḥ ॥ 315 ॥ (PVA)

<h2 id='261,vi'>261,vi <small><small>(<a href='docExplore?doc_id=PVA_261,vi_261,viii'>PVA_261,vi_261,viii</a>)</small></small></h2>

nahi sāmānyamvidyate vicāryamāṇaṃ । vicārābhāvādabhyupagamyamānam vicāraikaramaṇīyamiti prāptaṃ । ekakāryatā tu ।

<h2 id='261,vii'>261,vii <small><small></small></small></h2>

	vastūnāmvidyate tasmāt tanniṣṭhā vastuni śrutiḥ ।

<h2 id='261,viii'>261,viii <small><small></small></small></h2>

tadaivaikakāryatālakṣaṇamatatkāryebhyovyāvarttamānaṃ sāmānyamvidyate śāvaleyādīnāṃ । tatastatpravṛttinimittaprayuktaiva vastuni śrutiḥ pravarttaṃtāṃ ।

<h2 id='261,ix'>261,ix <small><small>(<a href='docExplore?doc_id=PVA_261,ix'>PVA_261,ix</a>)</small></small></h2>

kathantarhi viśleṣasyānākāratvādākāravatī sāmānyabuddhiḥ । atra parihāraḥ । ākāravad buddhisambandha eva niyatastadanyaviśleṣaḥ sā ca vāsanāsaṅgamādākāravatī pūrvapūrvatābhūtapratyayaparamparāyātā hi sā buddhiḥ । na ca gaurayamiti pratyaye śāvaleyādivyatiriktamaparamprameyayasti । prameyākārapratibhāsena ca prameyavyavasthānaṃ prameyākāraśūnyapratyayamātrāt । yadi tarhi vāsanā'nāditāsāmarthyādayampratyayastatra pratibaddhatvāt tadavisamvādyevāstu kathamvastusamvādaḥ । tasmānna tatkāryavyāvṛttiparicchedena bhavitavyaṃ 〈।〉 sā ca tatkāryatā tasya bāhyasya śaktireva vyāvṛttirvā bāhyasvarūpameva । tasya cānvaye saiva jātirna jātipratikṣepaḥ । tasya ca paricchede bāhyameva paricchinnambhavet । na bāhyarūpasya vyavacchedasyābhāvāt ।

<262>

<h1 id='2.1.2.4.5'>2.1.2.4.5</h1>

<(5) anyāpohacintā>

<h2 id='262,i'>262,i <small><small>(<a href='docExplore?doc_id=PVA_262,i_262,iii'>PVA_262,i_262,iii</a>)</small></small></h2>

	bāhyaśaktivyavacchedaniṣṭhā'bhāve 'pi tacchrutiḥ ॥ 163 ॥
	vikalpapratibimbeṣu tanniṣṭheṣu nibadhyate ।
	tato'nyāpohaniṣṭhatvāduktā'nyāpohakṛcchrutiḥ ॥ 164 ॥

<h2 id='262,iii'>262,iii <small><small></small></small></h2>

yadyapi nāma bāhyasvarūpāsaṃsparśī vikalpaḥ śabdādudayavān । tathāpi tadvikalpapratibimbakambāhyaniṣṭhambāhyadvāreṇotpatteḥ pāramparyeṇotpatterarthāsaṃsparśi bāhyaniṣṭhamapi । tacca pratibimbakamanyavyāvṛttapadārthajanitamanyavyāvṛttameva pratibhāti । tadavyatiriktaiva vyāvṛttiḥ śabdātpratīyate na bāhyavyatiriktā । tenānyavyāvṛttākāravikalpajananādanyāpohakṛcchrutiruktā । anyavyāvṛtteṣu pravarttanācca । tato hi vikalpādabāhyasaṃsparśino 'pyanyavyāvṛtteṣu vyavahāriṇāṃ vṛtteranyavyāvṛttirviṣaya ucyate ।

<h2 id='262,iv'>262,iv <small><small>(<a href='docExplore?doc_id=PVA_262,iv'>PVA_262,iv</a>)</small></small></h2>

nanu buddhivyatiriktamvikalpasya grāhyantatkathantasya buddhirūpatā । na hi tadvyatirekeṇa pratibhāsamānantadeva bhavati । bhedapratibhāso hi bhedalakṣaṇantadanyasya bhedanibandhanasyābhāvāt । nābhedapratibhāsamātrasyātallakṣaṇatvāt । abhrānto hi bhedapratibhāso bhedalakṣaṇanna tu yaḥ kaścit । idantu punaḥ ।

<h2 id='262,v'>262,v <small><small>(<a href='docExplore?doc_id=PVA_262,v_262,vi'>PVA_262,v_262,vi</a>)</small></small></h2>

	vyatirekīva yajjñāne bhātyarthapratibimbakam ।
	śabdāttadapi nārthātmā bhrāntissā vāsanāmayī ॥ 165 ॥

<h2 id='262,vi'>262,vi <small><small></small></small></h2>

yadyapi varṇṇasaṃsthānapratibhāsi tattathāpi na tadvastvapi tu tatpratibimbakaṃ । ko virodha iti cet । yato vāsanālakṣaṇāddhetorutpattirasya tathāpi kasmādavastu । āntarakāraṇamātrādhīnatvāt taimirikopalabdhakeśādivat । atha vāsanābalādutpadyamānamapi vastviva । naivamvastu bhavatīti vakṣyāmaḥ ।

<h2 id='262,vii'>262,vii <small><small>(<a href='docExplore?doc_id=PVA_262,vii_262,ix'>PVA_262,vii_262,ix</a>)</small></small></h2>

tadeva tarhi buddhilakṣaṇamvastuśabdena vidhīyate । tadevānyāpoho vastubhūta iti kecit ।

<h2 id='262,viii'>262,viii <small><small></small></small></h2>

	tasyābhidhāne śrutibhirarthe koṃ'śovagamyate ।
	tasyāgatau ca saṅketakriyā vyarthā tadarthikā ॥ 166 ॥

<h2 id='262,ix'>262,ix <small><small></small></small></h2>

api nāma śabdād vastuleśapratipattiḥ syāditi saṅketaḥ kriyate na buddhipratibimbakamātrapratipādanāya । ataḥ saṅketakriyāvyarthikā vastvavabodhanārthatvāt tasyāḥ । na tahyaṃnyāpoho 'pi śabdārthaḥ । tatastatrāpi saṅketakriyā na bhavet । tasyāpyanyāpohasya buddhyākāratvāt । na 〈।〉 śabdārthāśabdasyaivānyāpohatvāt । yataḥ ।

<h2 id='262,x'>262,x <small><small>(<a href='docExplore?doc_id=PVA_262,x_263,ii'>PVA_262,x_263,ii</a>)</small></small></h2>

	śabdorthāṃśakamāheti tatrānyāpoha ucyate ।
	ākāraḥ sa ca nārthesti tamvadannarthabhāk katham ॥ 167 ॥

<h2 id='262,xi'>262,xi <small><small></small></small></h2>

yadi sa evānyāpohastadā tasya pratipādane nārthāṃśatā'nyāpohasya syāt । arthāṃśa eva hyanyāpohorthāṃśaṃ śabdaḥ kamāheti praśne prativacanamanyāpoha iti । sa cārthe nāstyākāro

<263>

<h2 id='263,i'>263,i <small><small></small></small></h2>

buddhyākāratvāt । yo hi nārthena tatpratipatyārthapratipattistaimirikakeśādipratipattivat । kiñca । sāmānyamanyāpoha itīṣyate 〈।〉 yataḥ ।

<h2 id='263,ii'>263,ii <small><small></small></small></h2>

	śabdasyānvayinaḥ kāryamarthenānvayinā sa ca ।
	ananvayī dhiyo'bhedād darśanābhyāsanirmitaḥ ॥ 168 ॥

<h2 id='263,iii'>263,iii <small><small>(<a href='docExplore?doc_id=PVA_263,iii'>PVA_263,iii</a>)</small></small></h2>

śābdo hi śāvaleyādiṣvanvayī dṛśyate 〈।〉 tasya cānvayino'nvayinārthena prayojanena bhavitavyaṃ । sa cākāro'nanvayī dhiyo bhedābhāvāt । darśanābhyāsena janitatvād buddhivadevānanvayī । na hi kāryasyānvayitvaṃ yuktaṅ kāraṇabhedena bhedāt । tasmādananvayitvādeva nāpohaḥ pratibimbakaṃ । tasmānna vastvanyāpoho nāpi buddhyākāraḥ । kathantarhi śabdādarthapratītau sāmānyapratītiḥ । vastugatavyāvṛttipratītau hi vastveva pratipannanna ca tatsāmānyaṃ ।

<h2 id='263,iv'>263,iv <small><small>(<a href='docExplore?doc_id=PVA_263,iv_263,vi'>PVA_263,iv_263,vi</a>)</small></small></h2>

atha vastu na pratīyate kathamvastvaśarūpānyāpohagatiḥ । atrāha ।

<h2 id='263,v'>263,v <small><small></small></small></h2>

	tadrūpāropagatyā'nyavyāvṛttādhigateḥ punaḥ ।
	śabdārthā'rthaḥ sa eveti vacanena virudhyate ॥ 169 ॥

<h2 id='263,vi'>263,vi <small><small></small></small></h2>

buddhirūpameva vastvityāropeṇa tadekatvādhyavasāyāt pratyeti na paramārthataḥ । taccānyavyāvṛttamityanyāpohaḥ śabdārthaḥ । tacca sarvatra buddhirūpa 〈bāhyerthenāropa〉 madhyāropyate । tataḥ sāmānya manyāpoho vastvaṃśaśceti pratīyate ।

<h2 id='263,vii'>263,vii <small><small>(<a href='docExplore?doc_id=PVA_263,vii_263,viii'>PVA_263,vii_263,viii</a>)</small></small></h2>

	mithyāvabhāsino vaite pratyayāḥ śabdanirmitāḥ ।
	anuyāntīmamarthāṃśamiti cāpohakṛcchrutiḥ ॥ 170 ॥

<h2 id='263,viii'>263,viii <small><small></small></small></h2>

mithyāvabhāsatvānna vastuviṣayaḥ । anyāpohasya ca sattyatvānna hi tatra bādhakamasti 〈।〉 yathā vastvākāre bādhako hi na tatra pravarttate 〈।〉 anyavyāvṛttoyanna bhavatīti । tato bādhakabhāvābhāvābhyāmapratipannetaravyavasthā samvyavahārato na paramārthataḥ ।

<h2 id='263,ix'>263,ix <small><small>(<a href='docExplore?doc_id=PVA_263,ix_263,xi'>PVA_263,ix_263,xi</a>)</small></small></h2>

tasmādabādhitatvādanyāpohapratipādanasya bādhitatvāditarasyāpohaḥ śabdārtha ityavagamyate । tena tamanyāpohaṃ śabdārthamanuyānti śabdā aniṣṭaparihāreṇa ca varttayantīti sānyāpohakāriṇī śrutiḥ ।

<h2 id='263,x'>263,x <small><small></small></small></h2>

athavā vikalpapratibimbakamevānyāpoho bāhyatvenādhyavasito bhavatīti na doṣo na tu svena rūpeṇa । tasmānna kiñcit svena rūpeṇāvidheyaṃ śabdasyeti na vidhiḥ śabdārthaḥ ।

<h2 id='263,xi'>263,xi <small><small></small></small></h2>

nanu svarūpe pratibhāsamāne jñānasya kathamvāhye pravarttate । bāhyatvenādhyavasāyāt । koyamadhyavasāyaḥ । tadvyavahāraviṣayatayā vyavasthānaṃ । kathamanyonya vyavavahāraviṣayaḥ । tatrānurāgābhyāsāt sādṛśyād gotraskhalanavat ।

<h2 id='263,xii'>263,xii <small><small>(<a href='docExplore?doc_id=PVA_263,xii'>PVA_263,xii</a>)</small></small></h2>

nanu tatrānyarūpādhyāropo'dhyavasāyaḥ । na 〈।〉 adhyāropasyāpi jñānāntaratvāt । yadi tena tad vastupratipannaṅ kodhyāropaḥ । anyatra pratipannamiti cet । kintadanyatrāsti । tatheti cet । nādhyāropaḥ sattyatvāt । atha nāsti jñānameva tarhi kathamanyasyādhyāropaḥ । yatrāpi tadadhyāropyate tadapi jñānarūpamartharūpamvā । tadā tatrāropa iti korthaḥ । tatra tatpratipannantena saha pratipannantadā ca nādhyāropaḥ । athāvidyamānameva vidyamānatayā pratīyate । <264> kimavidyamānatā pratipannā । anyena pratipannā tadrūpasyānupalambhāditi cet । na 〈।〉 tasyāgocaratvāt kathamabhāvaḥ । gocarībhūtasya hi vastuno'nupalambho gamakaḥ । indriyavaiguṇyāt tathā pratipattiriti cet । apūrvapratipattireva sā, nāvidyamānapratipattiḥ । tasya tadaiva vidyamānatvāt ।

<h2 id='264,i'>264,i <small><small>(<a href='docExplore?doc_id=PVA_264,i_264,iii'>PVA_264,i_264,iii</a>)</small></small></h2>

athāprāpya vyavahāranna karoti prāpya vyavahārakaraṇāt । evantarhi tadanyavyavahārakaraṇameva tadanyādhyāropa iti, tadevāyātamanyavyavahāraviṣayīkaraṇamadhyāropaḥ ।

<h2 id='264,ii'>264,ii <small><small></small></small></h2>

tasmādanyāpohaḥ śabdārthaḥ । ata evāha ।

<h2 id='264,iii'>264,iii <small><small></small></small></h2>

	tasmāt saṃketakālepi; nirdṛṣṭārthena saṃyutaḥ ।
	svapratītiphalenānyāpohaḥ sambandhyate śrutau ॥ 171 ॥

<h2 id='264,iv'>264,iv <small><small>(<a href='docExplore?doc_id=PVA_264,iv_264,v'>PVA_264,iv_264,v</a>)</small></small></h2>

saṅketayannapi na vidhimukhena saṅketakāraḥ saṅketaṅ karoti । api tvanyāpohamukhainaiva yataḥ । saṅketakāle 'pyanyāpoha eva śrutau sambadhyate na vastu ।

<h2 id='264,v'>264,v <small><small></small></small></h2>

nanvayandevadatta iti saṅkete svalakṣaṇameva sambadhyamānamīkṣyate । nedaṃ sādhīyaḥ 〈।〉 nirdiṣṭo 'pyarthaḥ pratibimbakamevamopalakṣayati । tathā hi ।

<h2 id='264,vi'>264,vi <small><small>(<a href='docExplore?doc_id=PVA_264,vi_264,vii'>PVA_264,vi_264,vii</a>)</small></small></h2>

	śaṅketorthaṃpratītyarthamabhipreto dvayorapi ।
	pratītiḥ pratibimbasya na tvavyakṣasya vastunaḥ ॥ 316 ॥ (PVA)

<h2 id='264,vii'>264,vii <small><small></small></small></h2>

asyedannāmetyasmādidamanyadapi pratipattavyaṃ । tatonyat kālapratyatītyavasthāvyāptaiva saṅketo niyamena dvayorapi svaparayorabhipretaḥ । tatonyāpoha eva sambadhyate śrutau na svalakṣaṇaṃ ।

<h2 id='264,viii'>264,viii <small><small>(<a href='docExplore?doc_id=PVA_264,viii'>PVA_264,viii</a>)</small></small></h2>

athāpi syād 〈।〉 asyedannāmeti na vyāptiḥ pratīyate 〈।〉 pratibimbasya kevalamasyedannāmeti svalakṣaṇameva saṅketaviṣayatayā pratīyate । na 〈।〉 atyantābhyāsādevampratīterapekṣāpūrvakāritvādvā । viparyaye tu niyamenaiva pratibimbakapratītiḥ 〈।〉 yastu punarvyavahārāt saṅketampratipannavāṃstasya niyamena saṅketakālarūpādhyavasāyaḥ pratibimbarūpaḥ । tathā hi ।

<h2 id='264,ix'>264,ix <small><small>(<a href='docExplore?doc_id=PVA_264,ix_264,xii'>PVA_264,ix_264,xii</a>)</small></small></h2>

	asyedannāṃma saṅketādasmādetat pratīyate ।
	prekṣāvato bhavatyetat prekṣāvānanyathā katham ॥ 317 ॥ (PVA)

<h2 id='264,x'>264,x <small><small></small></small></h2>

atha 〈।〉

<h2 id='264,xi'>264,xi <small><small></small></small></h2>

	idamānayeti vacanāt tasyānayanadarśane ।
	nāmāsyeda mayāpyetat pratyeyamiti śabdataḥ ॥ 318 ॥ (PVA)

<h2 id='264,xii'>264,xii <small><small></small></small></h2>

athavā nirdiṣṭortho yaḥ prāk pratipāditaḥ pratibimbasvabhāvaḥ । tena saṃyutonyāpoho vyāvṛttirūpaḥ । tasya ca pratibimbasya vyāvṛttipratipādanameva phalanna svarupapratipattiḥ । svarūpasyārthe'bhāvāt । vyāvṛtteśca bhāvāt ।

<h2 id='264,xiii'>264,xiii <small><small>(<a href='docExplore?doc_id=PVA_264,xiii_264,xv'>PVA_264,xiii_264,xv</a>)</small></small></h2>

anyā sā vyāvṛttiriti cet । na 〈।〉 apoddhārakalpanayā tadekatvavyavahārāt । api ca ।

<h2 id='264,xiv'>264,xiv <small><small></small></small></h2>

	anyatrādṛṣṭarūpatvāt kvacit taddṛṣṭyapekṣaṇāt ।
	śrutau sambadhyate'poho naitadvastuni yujyate ॥ 172 ॥

<h2 id='264,xv'>264,xv <small><small></small></small></h2>

śabdasya hyanyatra tadvijātīye dṛṣṭatvāt kvacittu tajjātīye darśanādapoha eva saṅketa iti jñāyate । sāmānye vyaktau vā saṅketa iti kinna bhavati । na । tathā sati vidhirūpeṇaiva

<265>

<h2 id='265,i'>265,i <small><small>(<a href='docExplore?doc_id=PVA_265,i^1'>PVA_265,i^1</a>)  (<a href='docExplore?doc_id=PVA_265,i^2'>PVA_265,i^2</a>)</small></small></h2>

saṅkete sarvatra darśanaprasaṅgāt sāmānye 'pi darśanamātrāpekṣā syāt । anyatrādarśanāpekṣā na syāt । sāmānyasya savyatirekasya pratītyarthamiti cet 〈।〉 sa eva tarhi tadanyavyatirekostu kiṃ sāmānyakalpanayā । vyaktireva hi tadanyavyatirekavatī pratīyatāṅ kiṃ sāmānyena । vyakterapratītiriti cet । na 〈।〉 vyaktimantareṇa sāmānyena pratītenāpi kiṃ । lakṣitalakṣaṇād vyaktirapi pratīyate iti cet । kiṃ dvayamatrakrameṇa pratīyate । pratīyata eva prathamaṅ gotvamātrampratītyā viṣayīkaroti paścācchāvaleyādiviśeṣaṃ । naitadassi । nahi śāvaleyādīnāmavāntaraviśeṣapratipattisambhavaḥ । tatastadapi sāmānyameva । tato na vyaktīnāṃ sāmānyena lakṣaṇaṃ sāmānyasyaiva lakṣaṇāt । avaśyaṅ kenacid viśeṣeṇa bhavitavyamatreti lakṣaṇameveti cet na । śabdasyātra vyāpārābhāvāt । pratipannametat bhavati na veti nātra pramāṇaṃ । na ca sāmānyamapi lakṣaṇabhūtampratīyate । tena buddhireva sā vasturahitatvāt । kathantarhyanyāpohaḥ śabdārthaḥ । ata evānyavyāvṛttāveva pravarttanāt । yadi tu sāmānyamvyaktirvā pratīyeta na visamvādo bhavet nahi pratipanne visamvādaḥ । visamvāde sati kathamanyavyāvṛttirapi śabdārthaḥ । anyadarśane 'pi tadanyānayanāt । tat tāvannānayati । anyattu tenānetavyamiti nāsti niyamaḥ । ata eva śābdapratyayasamānākāratvādanumānamapi vyavacchedamātrasya sādhakaṃ ।

<h2 id='265,ii'>265,ii <small><small>(<a href='docExplore?doc_id=PVA_265,ii'>PVA_265,ii</a>)</small></small></h2>

athavā'nyatrāvṛttyapekṣatvāditi vyavahāreṇa saṅketagrahaṇe'nyatrādṛṣṭamapekṣate । kvacicca sajātīye dṛṣṭamapekṣate saṅketasya grahītā । tato yatra na dṛṣṭastasya tāvad vyavacchedañjānīte । yatra tu dṛṣṭo vyavahārastadasti na veti vivekena na jānāti । tathā hi tathaiva saṅketagrahaṇaṃ । yataḥ । ānayedamvastu bāhyasyānayane vyāpāro nāstitve vastunaḥ । avidyamānannānetuṃ śakyamiti cet । yadīyaṃ rājājñā tadā'vaśyamānayati । sa tu pranāṇāntarāt paryālocayannāstitvampratipattyā viṣayīkaroti । arthāpattyā vā । arthāpattisahitaḥ śabdostitve pramāṇamiti cet । na 〈।〉 arthāpatterasambhavāt । arbhakābhipretayāñcāvadetat syāt । tataḥ sati sambhave ānīyate nānyathā । anyattu nānīyata eva ।

<h2 id='265,iii'>265,iii <small><small>(<a href='docExplore?doc_id=PVA_265,iii'>PVA_265,iii</a>)</small></small></h2>

anye tu punaḥ sarvato vijātīyād vyāvṛttiṅ kvacid vidheye vṛttimapekṣata iti vyatirekitātparyamanvaye tu neti vyatireka eva prādhānyena pratyāyyate । tadasat । yadi nāmānvayavyatirekayoḥ prādhānyamekasya tathāpi na vidhiśabdārthavyatikramaḥ । na cāprādhānyamanvayasya pratipādayituṃ śakyaṃ । ekavyaktidarśanenāpi sāmānyasya sarvātmanā pratipāṃdanāt tadanvayasyāprādhānyamiti na yuktaṃ ।

<h2 id='265,iv'>265,iv <small><small>(<a href='docExplore?doc_id=PVA_265,iv'>PVA_265,iv</a>)</small></small></h2>

athavā kvacid dṛṣṭyapekṣaṇāditi । asyedannāmeti na sarvadā'nena bhavitavyaṃ । śabdaprayoge asya tu nābhedamityetanmātramasmādetad vyavaharttavyamiti । anyatra tu vyavahārābhāvādanyāpohaviṣayatā śabdānāṃ । atha yatra vastu prāpyate'numānena tajjñānasya kathamanyāpohaviṣayatā । tatrāpyanyāpohaviṣayateṣyate eva । na 〈।〉 tatra viśeṣe sandehādeva hi tatra pratītiranagnistāvadayanna bhavati । agnistu kimbhūta iti na jñāyate ।

<h2 id='265,v'>265,v <small><small>(<a href='docExplore?doc_id=PVA_265,v_265,vi'>PVA_265,v_265,vi</a>)</small></small></h2>

nanu yadi sāmānyanna paricchinnaṅ kathamagniviśeṣe sandehaḥ । pratītimātreṇa sandehāt । pratītistāvadiyamasti viśeṣo na jñāyate kimagnirasti neti kimbhūto vātrāgniḥ ।

<h2 id='265,vi'>265,vi <small><small></small></small></h2>

nanu yatra kāryahetustatra niyamenāgniḥ । na 〈।〉 sparśaviśeṣasyāgnitvāt । tatra ca na <266> niyamaḥ kathamagnipratītiḥ । uṣṇatāmātrasya pratīteḥ । sāmānyampratīyata iti cet । na । tāratamyasyaiva bhāvāt । na ca taratamādibhedavyatirekeṇoṣṇasāmānyannāma । tatra ca na pratītiḥ ।

<h2 id='266,i'>266,i <small><small>(<a href='docExplore?doc_id=PVA_266,i_266,ii'>PVA_266,i_266,ii</a>)</small></small></h2>

nanu pratītirapi tāratamyamevālambate । ālambatānna tvekaiva buddhiḥ । kadācidevaṅ kadācidevamityaparāparabuddhyutpatterekamevaikadā nānārūpamālambata iti cennaikenāsattyena niyamena bhavitavyaṃ । tasmāttatrāpi pratītimātrameva sattyannānyadityanyāpohamātraṃ śabdārthonumānasya ca na caitad vastuni yuktaṃ 〈।〉 liṅge 'pi sambadhyate'poha ityapi draṣṭavyaṃ ।

<h2 id='266,ii'>266,ii <small><small></small></small></h2>

	tasmājjātyāditadyogānārthe teṣu ca na śrutiḥ ।
	sambadhyate 'nyavyāvṛttau śabdānāmeva yojanāt ॥ 173 ॥

<h2 id='266,iii'>266,iii <small><small>(<a href='docExplore?doc_id=PVA_266,iii_266,iv'>PVA_266,iii_266,iv</a>)</small></small></h2>

tena jātyādīnāmpramāṇābhāvādasatve na jātyādisambandhakalpanā dravyasambandhaka panāpi dvayoḥ svarūpeṇa pratibhāsamānayoḥ kaiva । saṃyogasya pratibhāsanāditi cet । na । akalpayato 'pyanyadarśanena 〈anyakalpanena〉 tadrūpasya pratibhāsanāt । tāvanmātrakeṇa kalpanāsambhavaḥ । saiva kalpaneti cet । iṣṭatvānna kiñcid bādhitaṃ । ubhayakarmajonyatarakarmajaḥ । saṃyogajaśca saṃyoga iti na pratītirasti । svarūpamātreṇa pratītiriti cet । na 〈।〉 saṃyogasvarūpasyāpratibhāsanāt । vastudvayameva tathābhūtamutpannampratibhāsaviṣayo na saṃyogaḥ । tadeva vastudvayaṃ saṃyuktamiti tu pratītirapi na tato'paraḥ saṃyogaḥ । na 〈।〉 pūrveṇa sahaikatvapratīterabhāvāt 〈।〉 na hi pratyakṣampūrvāparabhāve vyāpriyate । mā bhūt pūrvapratītistathāpi saṃyuktapratītirastīti cet । na 〈।〉

<h2 id='266,iv'>266,iv <small><small></small></small></h2>

	asaṃyuktaṃ hi saṃyuktampunaretaddhi yokṣyate ।
	ekena kāryaṅkarttāhamiti tadvittiriṣyate ॥ 319 ॥ (PVA)
	yadi neyampratītiḥ syād vṛthā saṃyoga kalpanā ।
	ekametaddhi bhavati tato'yogo'rthavān bhaveta ॥ 320 ॥ (PVA)

<h1 id='2.1.2.4.6'>2.1.2.4.6</h1>

<(6) pratyakṣe śabdakalpanānirāsaḥ>

<h2 id='266,vi'>266,vi <small><small>(<a href='docExplore?doc_id=PVA_266,vi_266,viii'>PVA_266,vi_266,viii</a>)</small></small></h2>

śabdayojanāpi nāsti śabdasya tatrābhāvāt । saṃketakāle śabda āsīditi cet । tenāpi yojanannāsti । yataḥ ।

<h2 id='266,vii'>266,vii <small><small></small></small></h2>

	saṅketasmaraṇopāyandṛṣṭasaṅkalanātmakaṃ ।
	pūrvāparaparāmarśaśūnye taccākṣuṣe katham ॥ 174 ॥

<h2 id='266,viii'>266,viii <small><small></small></small></h2>

ayaṅgauriti na gośabda evāyaṅ gośabdavācyo'yamityarthaḥ । sāmānādhikaraṇyantu tatsambandhād yaṣṭīḥ praveśayeti yathā । athavā gauḥ śabdo yasya sa gośabdaḥ । tatra yadaikadeśaprayogāt gaurayamiti । tatra gośabdavācyo'yamiti gośabdādayampratyeṣyate । ayaṃ sa gauriti tu gośabdo'tra saṅketitaḥ । taccaivambhūtamvastu pūrvāparaparāmarśaśūnyātmanā'dhyakṣeṇa kathaṅ gṛhyate । yata uktametat ।

<h2 id='266,ix'>266,ix <small><small>(<a href='docExplore?doc_id=PVA_266,ix_267,i'>PVA_266,ix_267,i</a>)</small></small></h2>

	yogyadeśasthite'kṣāṇāmvṛttirnātītabhāvini ।
	akṣāśritañca vijñānamakṣavyāpāragocaraṃ ॥ 321 ॥ (PVA)

<267>

<h2 id='267,i'>267,i <small><small></small></small></h2>

yadi pūrvāparayorapi cakṣurādyakṣavṛttiratītānāgataṃ sakalampratīyeta । sarvaṃ hi kathañcit kenacit sambaddhampūrvagṛhītaṃ pratīyata eveti cet । na 〈।〉 sarvadā pratīterabhāvāt । smaraṇe satīti cet । smaraṇameva taditi prāptaṃ । smaryamāṇena sahaikatvampratyakṣeṇa pratīyata eveti cet । na 〈।〉 smaraṇasyāpramāṇatvāt । smaryamāṇamasadeva kathantenaikatā pratītiḥ sattyā ।

<h2 id='267,ii'>267,ii <small><small>(<a href='docExplore?doc_id=PVA_267,ii^1'>PVA_267,ii^1</a>)  (<a href='docExplore?doc_id=PVA_267,ii^2'>PVA_267,ii^2</a>)</small></small></h2>

athāpi syāt 〈।〉 sa evāyantadarthakriyākaraṇāt । nanu sārthakriyetyapi smaraṇameva tacchabdavācya iti ca । tenaiva cārthakriyā karttavyeti kutaḥ । tasmād vyavahāramātramevaitat । naikatā hi pramāṇamasti । vyavahārāvisamvādādeva pramāṇamiti cet । naikatve'visamvādo 'pi tvarthakriyāyāṃ । sā cāstyeva । arthakriyākāritvādarthatā tasya na tvekatā pūrveṇa । athedamanusādhanambhavi〈ṣya〉 ti sa evāyāmiti । yadi pūrvāparayorekatā nāsti konusandhātā bhavet । anusandhāturekatve pūrvāparagrāhi pratyakṣamanusandhātaryāśritaṃ । na 〈।〉 smaraṇadarśanākāravyatirekeṇāparasyānusandhānasyābhāvāt । pratyakṣañca yadyapyātmanyāśritanna tāvatā tasya pramāṇatvaṃ । akṣāśrayeṇa prāmāṇyamātmāśrayeṇaikatāgrahaṇamiti cet । na 〈।〉 akṣānusāreṇa tasya vṛtterakṣasya ca pūrvāparatve'vṛtteḥ । tadanusāriṇo jñānasyānuvṛttiriti cet । na 〈।〉 tadanusāritvāyogāt । nahi pūrvatra pūrvajñānānusaraṇamantareṇa vṛttiḥ । tadanyānusāri tadanusārīti sāhasaṃ । ekatvapratītistu nākṣavyāpāramantareṇa bhavati । tato naikatāpratītirakṣajā । pratyakṣe yā sā bhavatyeveti cet । naikatāyā viśeṣābhāvāt । spaṣṭatayāvaśeṣa iti cet । nanu spaṣṭatayaikatvaṃ bhavatvaspaṣṭatayā tu kathamekatvamadhyakṣagamyaṃ ।

<h2 id='267,iii'>267,iii <small><small>(<a href='docExplore?doc_id=PVA_267,iii'>PVA_267,iii</a>)</small></small></h2>

nanu tasyānena sahaikatvamanadhyakṣagamyaṃ । tena tvasya kathanna syāt na samānatvāt । dvayoradhyakṣeṇāgrahaṇe kathantadekatvamadhyakṣaviṣayaḥ । ekatvamadhyakṣagamyanna padārtha iti cet । tattarhyekatvanna padārthagataṃ । ekatvasya svatantrasyāsambhavāt tadvānākṣipyate । ākṣepo hi nāmānumānaṃ । tataḥ pratyakṣeṇa svatantrasya grahaṇe'numānato'nyathā grahaṇamityayuktaṃ । pratyakṣapūrvakatvādanumānasya । tasmāt pūrvāparaparāmarśābhāvādayaṅgauriti na pratyakṣā pratītiḥ । kiñci । mṛte 'pi pūrvāparaparāmarśaḥ । sambhavī tatkathamasya pramāṇatā । tasmāt sannihitamātragrahaṇamiti pramāṇaṃ । tatra ca । na yojanetyavikalpakamadhyakṣaṃ । kiñca ।

<h2 id='267,iv'>267,iv <small><small>(<a href='docExplore?doc_id=PVA_267,iv_267,v'>PVA_267,iv_267,v</a>)</small></small></h2>

	anyatragatacitto 'pi cakṣuṣā rūpamīkṣate ।
	tatsaṅketāgrahastatra spaṣṭastajjā ca kalpanā ॥ 175 ॥

<h2 id='267,v'>267,v <small><small></small></small></h2>

na khalu vikalpayanneva rūpādikamīkṣate yena smaraṇasahakāritā bhavedindriyasya । nahi yaḥ sahakārī yasya tamantareṇa svakāryakaraṇe sāmarthyantasya kṣityādiviraha iva bījasyāṅkurakaraṇe । atha kāryakaraṇamātreṇa na sahakāritā smaraṇasyāpi tu savikalpakajanane । tadapyasamyak ।

<h2 id='267,vi'>267,vi <small><small>(<a href='docExplore?doc_id=PVA_267,vi_267,ix'>PVA_267,vi_267,ix</a>)</small></small></h2>

<citraikatvacintā>

<h2 id='267,vii'>267,vii <small><small></small></small></h2>

	vyatiriktena kalpena yadi tat savikalpakaṃ ।
	siddhasādhanamanyatraṃ viruddhādhyāsasambhavaḥ ॥ 322 ॥ (PVA)

<h2 id='267,viii'>267,viii <small><small></small></small></h2>

yadi sahavikalpena pareṇa varttata iti savikalpakatāyāntathābhūtāyāṃ smaraṇaṃ sahakāri siddhameva sādhyate । athātmabhūtena vikalpena tadā na yuktaṃ ।

<h2 id='267,ix'>267,ix <small><small></small></small></h2>

	tasmin satyapi yannāsti tadabhāve 'pi vidyate ।
	viruddhadharmasaṃsargge tena tasyaikatā katham ॥ 323 ॥ (PVA)

<268>

<h2 id='268,i'>268,i <small><small>(<a href='docExplore?doc_id=PVA_268,i'>PVA_268,i</a>)</small></small></h2>

anyadeva tat savikalpakamanyat prāgavikalpakamiti । tathā sati bhavataḥ pratyabhijñā viśīryate । atiprasaṅgaścetyuktaṃ । tasmād yadekadā'nyatragatacittāvasthāyāmavikalpakamanyadapi tattathaiveti yuktam 〈।〉 athānyavikalpenaiva savikalpakaṃ । tathāsati śrotravijñānenāpi savikalpakamprāpnoti śrotrasyāpi sahakāritvāt ।

<h2 id='268,ii'>268,ii <small><small>(<a href='docExplore?doc_id=PVA_268,ii_268,iv'>PVA_268,ii_268,iv</a>)</small></small></h2>

atha pṛthageva tāni jñānāni । samānamanyatrāpīti na viśeṣaḥ । athānyo 'pi tadavasthasyāsti vikalpaḥ 〈।〉 tadasat । anupalambhāt ।

<h2 id='268,iii'>268,iii <small><small></small></small></h2>

atha vyavahārādanupalabhyamānamapi sādhyate । na hyavikalpayato vyavahāro dṛṣṭaḥ ।

<h2 id='268,iv'>268,iv <small><small></small></small></h2>

	kāryakāraṇatā siddhā vyavahāravikalpayoḥ ।
	kāryānumānamatreti tatsaṅketāgrahaḥ katham ॥ 324 ॥ (PVA)

<h2 id='268,v'>268,v <small><small>(<a href='docExplore?doc_id=PVA_268,v_268,vi'>PVA_268,v_268,vi</a>)</small></small></h2>

na khalvanumānena śabdayojanā na pratītā bhavati । tasyāpi prāmāṇyāt । athānenaiva vyabhicāraḥ । na 〈।〉 pakṣeṇa vyabhicārā bhāvāt । anyathā dhūmādagnyanumāne 'pi vyabhicāraḥ pakṣeṇaiva bhavet । na 〈।〉 tadānumānenopalambhāt । sparśaparavyavahārādapi pratīteḥ ।

<h2 id='268,vi'>268,vi <small><small></small></small></h2>

	parokṣaḥ sparśavijñānācchītanudvyavahārataḥ ।
	pratīyate pāvakātmā tadapyatyantadughaṭam ॥ 325 ॥ (PVA)

<h2 id='268,vii'>268,vii <small><small>(<a href='docExplore?doc_id=PVA_268,vii_268,ix'>PVA_268,vii_268,ix</a>)</small></small></h2>

yadyanumīyamānavahnyadarśanamāśaṅakāviṣayaḥ । kadācididānīmeva dhūmo vahnimbinā bhavediti । tatra sparśavijñānena dhūmarūpapratipattervitapanavyavahāreṇa vā vyabhicāraparihāraḥ । tadapyasat ।

<h2 id='268,viii'>268,viii <small><small></small></small></h2>

	sparśavidvyavahārābhyāmanumānena tadgatau ।
	tasyāpi cānumānasyāvyabhicāro'numāntarāt ॥ 326 ॥ (PVA)

<h2 id='268,ix'>268,ix <small><small></small></small></h2>

samānatvānumiteranavasthā tathā sati ।

<h2 id='268,x'>268,x <small><small>(<a href='docExplore?doc_id=PVA_268,x'>PVA_268,x</a>)</small></small></h2>

yadyanumāne vyabhicārāśaṅkāyāmanumānamevāvyabhicārasādhanantathā sati samānamevānumānamiti tallakṣaṇe sarvatrāśaṅkā bhavediti 〈।〉 tadidamasiddhamasiddhena sādhyata iti । na ca sparśena rūpasya sādhanaṃ । sparśasya pītaśaṅkhājñānaviṣaye 'pi sambhavāt । yatra ca dhūmasya vyabhicāraśaṅkā tatra vahnipūrvakṛtānāmvitapanādivyavahārāṇāṃ sutarāmeva । tasmādanumānena vikalpasādhane yadi pakṣeṇaiva vyabhicāraḥ sarvatrānumāne syāditi neyaṃ sadhvī kalpanā । tadasat ।

<h2 id='268,xi'>268,xi <small><small>(<a href='docExplore?doc_id=PVA_268,xi_268,xii'>PVA_268,xi_268,xii</a>)</small></small></h2>

	paro vastubalād dhūmādanumānampravarttate ।
	tacca dṛṣṭāvisamvādanna tathā kalpasādhanam ॥ 327 ॥ (PVA)

<h2 id='268,xii'>268,xii <small><small></small></small></h2>

agnyanumānaṃ hi parokṣaviṣaye pravarttamānanna pratyakṣeṇa bādhyate । pratyakṣasyātadviṣayatvāt । vikalpasādhane tu vikalpasya svasamvedanapratyakṣaviṣayatvānna dūrāditi sūkṣmatāpi paropalambhāpekṣayā । ātmarūpe tu yathā sūkṣmatopalabhyasya tathopalambhakasyāpīti । na śvapacaḥ śvapacād vibheti । svasamvedanasyāpi cāyameva vā bhāvo yadasamvedannāma । na cānumānamvikalpe pravarttate vahnyādāviva । tathā pratīterabhāvāt ।

<h2 id='268,xiii'>268,xiii <small><small>(<a href='docExplore?doc_id=PVA_268,xiii_268,xv'>PVA_268,xiii_268,xv</a>)</small></small></h2>

nanu vikalpamvinā vyavahārāyogāt pratibandhagrahaṇa kathannānumānaṃ । na 〈।〉 pratibandhagrahaṇasyaivānyathā bhāvāt । tathā hi ।

<h2 id='268,xiv'>268,xiv <small><small></small></small></h2>

	vicārādi vinā bhāvādanabhyāsasya sambhavī ।
	vyavahāro na tattve tu vyavahāro vināpi saḥ ॥ 328 ॥ (PVA)

<h2 id='268,xv'>268,xv <small><small></small></small></h2>

vyavahāro hi pūrvāparaparyālocanamantareṇānabhyāsasya neti pratibandhaparigraho'bhyāse tu satyanyathāpīti nānyathā ।

<269>

<h2 id='269,i'>269,i <small><small>(<a href='docExplore?doc_id=PVA_269,i_269,vi'>PVA_269,i_269,vi</a>)</small></small></h2>

	atobhyāsādvināpyeṣa vyavahāraḥ pravarttate ।
	prāṇināndṛṣṭiratraiva vyavahāreṇa nānumā ॥ 329 ॥ (PVA)

<h2 id='269,ii'>269,ii <small><small></small></small></h2>

pratibandhagrahaṇānurūpaivānumānasya pravṛttiranyathānumāne pratibandhagrahaṇannopayogī । sa ca pratibandho'nabhyāsāvasthāyāmeva gṛhyate nānyatra ।

<h2 id='269,iii'>269,iii <small><small></small></small></h2>

	tato nāsti vicārāderanumāvyavahārataḥ ।
	vyavahāro hi nāmāyamanyathāpyupalabhyate ॥ 330 ॥ (PVA)

<h2 id='269,iv'>269,iv <small><small></small></small></h2>

anyathā ।

<h2 id='269,v'>269,v <small><small></small></small></h2>

	rūpavatyāmvilāsinyāṅkāmināmvṛttidṛṣṭitaḥ ।
	virūpāyāmapi tato rūpavattānumīyatām ॥ 331 ॥ (PVA)

<h2 id='269,vi'>269,vi <small><small></small></small></h2>

tasmāt saṅketakālopalabdhaśabdāgrahaṇamanyavikalpane parisphuṭameveti tajjā kalpanāpi nāstyeva ।

<h2 id='269,vii'>269,vii <small><small>(<a href='docExplore?doc_id=PVA_269,vii^1'>PVA_269,vii^1</a>)  (<a href='docExplore?doc_id=PVA_269,vii^2'>PVA_269,vii^2</a>)</small></small></h2>

nanu pratyakṣeṇa yadi śabdasambandho na gṛhyate kathamayaṃ sa tasya śabdasya vācya iti kṛtvā vyavahāraḥ । na 〈।〉 bhrāntyāpi vyavahārasambhavāt । bhrāntirapi ca vastusambandhena pramāṇameva । yathā taruṣvapiṇḍādigrāhiṇaḥ pratyayāḥ 〈।〉 tatrāpi na piṇḍatā nāmāsti 〈।〉 tathāpi vṛkṣavyavahāro'visamvādī । evanna yojanannāmāsti tathāpi yojyavyavahāro'vitathaḥ । tathā hi 〈।〉 gaurayamiti samānādhikaraṇārthā pratītiranyasya gośabdosya vācaka ityarthaḥ । tato'visamvādinī pratītiriyamevambhūtā । evamviṣaye'sya prayogasya darśanāt । yathā vṛkṣaviṣaye piṇḍapratipatterbhāvo nānyatreti pratibandhādavisamvādaḥ । yadi tarhi gośabdāt svalakṣaṇanna pratipannaṅkathantaddarśane soyamiti pratipattiḥ । yattanmayā pratipannamāsīdabhidhānādidantaditi loke pratītiḥ । na 〈।〉 dṛṣṭe pratyabhijñānābhāvāt । soyamiti pratyabhijñānannāyamiti । sa iti ca parokṣākārā pratītirna darśanākārā । tato nyonyavilakṣaṇatvāt pratītyornaikaviṣayatvam । pratibhāsabhedo hi bhedaka iti । tasyābhedātmakatvena bhedo bhaveta । athārthakriyābhedād bhedo na pratibhāsabhedāt । na 〈।〉 pratibhāsabhedavyatirekeṇārthakriyāyā abhāvāt । arthakriyāviśiṣṭapratibhāsabhedāditi cet । yadyarthakriyārahitaḥ pratibhāsastattarhi nirālambanavijñānamanyadevākṣajapratyayāt । sa iti hi vāsanāmātrabhāvitayā nārthakriyākārivastugrāhi jñānaṃ । ato vastusaṃsparśābhāvāt sa evāyamiti pratyayayorna sāmānādhikaraṇyaṃ । ayamityapi pratibhāsa idantaditi sakalapurovarttisādhāraṇarūpādhyavasāyī । sādhāraṇatāviraheṇa tu nirvikalpaka eva । yadi ca kalpanārūpamindriyavijñānantadāyamaparo doṣaḥ ।

<h2 id='269,viii'>269,viii <small><small>(<a href='docExplore?doc_id=PVA_269,viii_269,ix'>PVA_269,viii_269,ix</a>)</small></small></h2>

	jāyante kalpanāstatra yatra śabdo niveśitaḥ ।
	tenecchātaḥ pravartterannekṣeran bāhyamakṣajāḥ ॥ 176 ॥

<h2 id='269,ix'>269,ix <small><small></small></small></h2>

śabdo hi parokṣārthe niveśitastatra ca kalpanānānniveśastato na bāhyadarśi syādindriyavijñānamanālamvanaṃ śābdavadeva bhavet । nahi parokṣe pravarttamānaṃ sālambanaṃ svarūpasyāsaṃsparśāt । svarūpasaṃsparśe varttamānaṃ spaṣṭagrahaṇādayamityeva syāt । na sa iti । smaraṇasya vā sakalasyendriyajñānatā viśeṣābhāvāt ।

<h2 id='269,x'>269,x <small><small>(<a href='docExplore?doc_id=PVA_269,x_270,i'>PVA_269,x_270,i</a>)</small></small></h2>

na khalu śābdāḥ pratyayā bāhyarūpasaṃsparśinaḥ । atha bāhyerthe śabdaniveśastathā sati sābdapratyayo yathecchayā pravarttate tathendriyajo 'pi । tato bahirarthābhāve 'pi pravarttamāno nirālambano bhaved viśeṣābhāvāt । atha yatrecchānuvidhānannāsti tatrārthānuvidhānād bāhyārthālambanatā । yadyevamarthānuvidhānampratyakṣalakṣaṇantadā nirvikalpakamevendriyavijñānāṃ । śabdākāratāyā icchā- <270> parādhīnatvānna sā bāhyārthānvayinī vāsanānvayitvāt । atha yadyapi vāsanānvayaḥ śabdākārasya tathāpi vāsanendriyasāmagrīta ekameva taditi savikalpakampratyakṣaṃ । evaṃ hi vyavahāro'nyathā parāmarśenāviṣayīkṛte vyavahāra eva na syāt । niścinvato hi sukhasādhanamevametaditi lokasya vyavahāro dṛṣṭaḥ । tadapyasadeva । yataḥ ।

<h2 id='270,i'>270,i <small><small></small></small></h2>

	yathaiva khalu sāmagryāḥ pratyayodaya iṣyate ।
	vyavahārastathaivāstu pramā'traiva hi vidyate ॥ 332 ॥ (PVA)

<h2 id='270,ii'>270,ii <small><small>(<a href='docExplore?doc_id=PVA_270,ii'>PVA_270,ii</a>)</small></small></h2>

yataḥ kāraṇabhedādabhedaḥ । kāraṇañca vāsanādibhinnameva śabdendriyajapratyayārthākārayorvyavahārastu naikatvena । sāmagrīmātreṇa pratyayadvayasya vyavahāropapatteranyavikalpane 'pi ca vyavahārasambhavāt । na hyanyavikalpasammukhībhāve tasya parāmarśena viṣayīkaraṇaṃ । na ca śabdayojanāmātreṇa vyavahāro'rthakriyāyojanena vyavahārādarthakriyā ca pūrvānubhūtānubhaviṣyate ca । na sendriyavijñānaviṣayo'numānābhāvaprasaṅgāt । nekṣeran bāhyamakṣajā iti korthaḥ । nekṣeran ye bāhyante 'pyakṣajāḥ prāpnuvanti viśeṣābhāvāditi । evamvyavadhānādibhāve 'pi jāyetendriyajā matiriti । vyavadhānādibhāve 'pi yā matiḥ sāpīndriyajā syāt । yathā sa ityaṃśa iti । etacca prāgeva pratyapādi । kathantarhīdamvastviti niścayo vastunaḥ । purovṛtteniścāyakaḥ । na hyatra parokṣaviṣayatā niścayasya । idañca pratyakṣaṃ sannihitārthatvāt tadasat । mānasampratyakṣametaditi pratipādayiṣyāmaḥ । yadi ca pratyavamarśamantareṇa vyavahāro nāsti । nāparāmṛṣṭo gṛhītaḥ । tadā ।

<h2 id='270,iii'>270,iii <small><small>(<a href='docExplore?doc_id=PVA_270,iii_270,iv'>PVA_270,iii_270,iv</a>)</small></small></h2>

	rūpaṃ rūpamitīkṣeta taddhiyaṅ kimitīkṣate ।
	asti cānubhavastasyāḥso'vikalpaḥ kathambhavet ॥ 177 ॥

<h2 id='270,iv'>270,iv <small><small></small></small></h2>

sakalasavikalpakapratyayavādī hi rūpamitīkṣeta rūpantaddhiyantu kathamīkṣate । na hi tatra taddhīriti vikalpaḥ । athānubhava eva nāsti tathāpi vyavahārosti । tatrānanubhūyamāne 'pi yāvad vyavahāraḥ samvedane bhavanmate nārthāpatyādeḥ sambhavati । kimpunaravikalpakatvena spaṣṭākāratayā'nubhūyamāne । na cānubhavavastasyā nāsti । anyathā rūpadarśanammamedamiti vikalāsya kutaḥ sambhavaḥ । sukhādayaśca tadānīmanubhūyanta eva । na ca tatra sukhādikamidamiti vikalpakānubhavaḥ । tato'vikalpaka eva buddheranubhavaḥ । avikalpakānubhave nāpi vyavahāre buddhivad rūpādiṣvapi vyavahārostu । athāyamapi vikalpo rūpadarśanaṃ mamedamiti pratyakṣameva savikalpakaṃ atrovyate । tatsavikalpakampratyakṣaṃ rūpadarśanameva athānyadrūpadarśanāditi dvayī gatiḥ । tatra ।

<h2 id='270,v'>270,v <small><small>(<a href='docExplore?doc_id=PVA_270,v_270,vi'>PVA_270,v_270,vi</a>)</small></small></h2>

	tayaivānubhave dṛṣṭanna vikalpadvayaṃ sakṛt ।

<h2 id='270,vi'>270,vi <small><small></small></small></h2>

yadi sa eva rūpapratyaya ātmānaṃ vikalpya pratyeti tadā sakṛd vikalpadvayaprasaṅgaḥ । ekasya kramāyogāt । na ca dṛśyate । saiva krameṇa rūpādisvarūpānubhavātmiketi cet । yadyekā buddhiḥ kramaṃ svīkaroti kramo 'pyakramaḥ prāptaḥ । tamapi krameṇa svīkarotīti cet । anavasthā syāt । rūpābhiniveśāvasthāyāṃ svābhiniveśābhāvāt kathamekatā । nahyabhiniveśamantareṇāparā buddhiḥ । tasya bhedabuddhirapi bhinneti kathamekasyāḥ kramaḥ । abhiniveṣṭā'bhinna iti cet । tatrāpi svarūpābhiniveśe'pareṇābhiniveṣṭrā bhavitavyamiti saivānavasthā । tasmāt tayaivānubhave sakṛdeva vikalpadvayaprasaṅgaḥ ।

<271>

<h2 id='271,i'>271,i <small><small>(<a href='docExplore?doc_id=PVA_271,i_271,iv'>PVA_271,i_271,iv</a>)</small></small></h2>

	etena tulyakālānyavijñānānubhavo gataḥ ॥ 178 ॥

<h2 id='271,ii'>271,ii <small><small></small></small></h2>

tulyakālavijñānānubhavabhāve 'pi sakṛd vikalpadvayaprasaṅgaḥ । tataśca tatrāpyapareṇa vikalpena bhavitavyamityanantavikalpaprasaṅgaḥ ।

<h2 id='271,iii'>271,iii <small><small></small></small></h2>

ayāpi syād 〈।〉 utarakālabhāvinā buddhyantareṇānubhūyate pratyakṣeṇārthāpattyā vā । na sadetad 〈।〉 yataḥ ।

<h2 id='271,iv'>271,iv <small><small></small></small></h2>

	smṛtirbhavedatīte ca sā'gṛhīte kathambhavet ।
	syāccānyadhīparicchedā'bhinnarūpā svabuddhidhīḥ ॥ 179 ॥

<h2 id='271,v'>271,v <small><small>(<a href='docExplore?doc_id=PVA_271,v_271,vi'>PVA_271,v_271,vi</a>)</small></small></h2>

yadyatītaṃ samvedananna tatra pratyakṣamvidyamānaviṣayatvāt । tadāpi vidyamānameva samvedana miti cet । na tarhi rūpagrahaṇasvabhāvagraho na cānyā buddhiḥ । ata bodharūpā buddhistasyāṃ yo ya eva sannihitorthaḥ sa eva pratibhāti sphaṭikadarpaṇādivat । tadasat । atītameva tarhi tadā rūpagrahaṇam 〈।〉 bodharūpatā tu tadā satyapi kvopayoginī । tato rūpagrahaṇammametaditi na syāt । āsīditi syānna ca tathā pratyakṣavṛttiḥ 〈।〉 atha rūpagrahaṇasyātītatvamapyasti । varttamānatvamapi 〈।〉 tathā sati pūrvamapyatītatvamastīti durghaṭambhavet 〈।〉 tathā hi ।

<h2 id='271,vi'>271,vi <small><small></small></small></h2>

	sarvadātītabhāveta varttamānaḥ sadā sa na ।
	tathā sati sadaivāsti rūpagrahaṇamityasat ॥ 333 ॥ (PVA)

<h2 id='271,vii'>271,vii <small><small>(<a href='docExplore?doc_id=PVA_271,vii'>PVA_271,vii</a>)</small></small></h2>

sadaivātītatve tato 'pi prāgastīti sarvadā rūpagrahaṇanna bhavet । atha pūrvamvarttamānatā paścādatītatā । tathā sati tadekaṃ jñānamiti na syāt । athaikatā । tathā sati sakṛdubhayagrahaṇambhavet । krameṇa grahaṇe eka eva na syāt । ekatvaṅ kramaśceti viruddhaṃ । ekasya tyāge parasyopādānamiti kramārthaḥ । etacca prāgeva pratipāditamiti nocyate punaḥ । tasmādatītasya grahaṇābhāva eva । smṛtirapi grahaṇannāntareṇetyabhāva eva prasakto rūpagrahaṇapratipatteḥ । yadi ca samvedanamatītanna samvedanametaditi pratītiḥ । tathā sati na jñāyate kasyedaṃ samvedanamiti । anyadhīpratipattitulyatā bhavedatītatvasmaraṇasyāviśeṣāt । kathamidamvijñāyate'nyadhīparicchedāditi kimanyadhiyā paricchedaḥ । kimvā'nyasya dhiyaḥ paricchedaḥ । yadi tāvadanyadhiyā paricchedastadetadiṣṭamevāsvasamvedanavādinaḥ । anyathā'nyasya dhiyaḥ paricchedaḥ । tadasat । anyadhiyaḥ paricchedāsambhavāt । anumānena hyanyadhīparicchedaḥ । na cātmadhiyāmanumānamparicchedakam 〈।〉 ataḥ kathantulyatā paricchedasya । atrocyate ।

<h2 id='271,viii'>271,viii <small><small>(<a href='docExplore?doc_id=PVA_271,viii_271,ix'>PVA_271,viii_271,ix</a>)</small></small></h2>

	atītasya parokṣatvamabhipretyedamucyate ।
	sākṣātsiddhau tu nātītaparokṣatvasya sambhavaḥ ॥ 334 ॥ (PVA)

<h2 id='271,ix'>271,ix <small><small></small></small></h2>

yadi hi tatsākṣāt pratīyate tadā rūpādivadasya na parokṣatā nāpyatītvaṃ । sākṣātkriyamāṇasya varttamānatvādanyathā varttamānataiva na syāt । tasmāt parokṣaṃ sakalamanumānata eva pratyeyaṃ । tacca smaraṇarūpamiti samānatā buddhisamvedanasya bhavet ।

<h2 id='271,x'>271,x <small><small>(<a href='docExplore?doc_id=PVA_271,x_272,i'>PVA_271,x_272,i</a>)</small></small></h2>

atha pakṣasyāpyātmabuddhiranumānādanyena mānena mīyate tathā sati saiva samānatā prāptā । atha parabuddhiḥ parasambandhitvena pratīyate nātmabuddhistasyāḥ svasambandhitvenaiva pratītiḥ । na hyanyadanyathā pratyetuṃ yuktaṃ । tadasat ।

<h2 id='271,xi'>271,xi <small><small></small></small></h2>

	sākṣātkaraṇarūpe hi grahaṇe sambhavedidaṃ ।
	anumānasmṛtau pūrvagrahaṇasyānuvṛttitaḥ ॥ 335 ॥ (PVA)

<h2 id='271,xii'>271,xii <small><small></small></small></h2>

tadeva darśayati ।

<272>

<h2 id='272,i'>272,i <small><small></small></small></h2>

	atītamapadṛṣṭāntamaliṅgañcārthavedanaṃ ।
	siddhantatkena tasmin hi na pratyakṣanna laugikaṃ ॥ 180 ॥

<h2 id='272,ii'>272,ii <small><small>(<a href='docExplore?doc_id=PVA_272,ii_272,iii'>PVA_272,ii_272,iii</a>)</small></small></h2>

na hyatītapratipattau dṛṣṭāntosti pratyakṣābhāvāt tato na laiṅgikaṃ jñānamātmaparasamvandhitayā pratyeti vedanaṃ । tathā pratyakṣābhāvāt । bhāve vātītatā na syādityuktam । tataśca liṅgaṃ sambandhagrahaṇamantareṇānumāpakamiti buddhimātraparicchedaka eva prasaktaḥ । svasamvedane tu taditaratvakṛta eva vibhāgaḥ । atha sambandhamantareṇa yathānumānantathā vibhāgānumānamapi । naitadapi yuktaṃ ।

<h2 id='272,iii'>272,iii <small><small></small></small></h2>

	rūpagrahaṇamatrāsīd yena tadbuddhirīkṣyate ।
	yathāgniratra prāgāsīt deśe dāhasya darśanāt ॥ 336 ॥ (PVA)

<h2 id='272,iv'>272,iv <small><small>(<a href='docExplore?doc_id=PVA_272,iv_272,v'>PVA_272,iv_272,v</a>)</small></small></h2>

na cāgnirmayā kṛto 'nyena veti tatra vibhāgaḥ । atha paradehasambandhitayā'numīyate sā parabuddhiranyathānyeti vibhāgaḥ । tadetadātmani buddheḥ pratyakṣeṇa grahaṇe yuktaṃ । tathā hi । svasamviditaṃ yadrūpagrahaṇantadāstīyamanyadanyatheti yukto vibhāgaḥ । atha yathā sautrantikasya rūpādayastadanantarabhāvinā tadrūpāvabhāsavijñānena gṛhyante'tītā eva santastathā rūpagrahaṇamapi । tadasadyataḥ ।

<h2 id='272,v'>272,v <small><small></small></small></h2>

	tatsvarūpāvabhāsinyā buddhyānantarayā yadi ।
	rūpādiriva gṛhyeta; na syāt tatpūrvadhīgrahaḥ ॥ 181 ॥

<h2 id='272,vi'>272,vi <small><small>(<a href='docExplore?doc_id=PVA_272,vi'>PVA_272,vi</a>)</small></small></h2>

nahi rūpādayaḥ pūrvarūpatayā'vabhāsante varttamānabuddhisaṅkrāntā varttamānatayaivāvabhāsinaḥ । tadrūpabuddhigrahaṇameva ca rūpagrahaṇaṃ । natvevambuddherbuddhigrahaṇābhāvāt । atha tadā buddhibuddhirapi gṛhyate 〈।〉 tathā sati tadaparāpi buddhirgrāhyetyanavasthā । tathā satyagrahaṇameva sakalasya । atha buddhibuddheragrahaṇameva । tathā sati satsaṅkrāntasya grāhyasyāpyagrahaṇaprasaṅgaḥ । yadanantarabhāvinī buddhibuddhiḥ saiva gṛhyeta na tataḥ pūrvikā । atha pūrvabuddhyanantaramapi buddhirutpattimatīṣyate । tathā sati nirantararūpabuddhādigrahaṇābhāva iti vakṣyate 〈।〉 athaikaiva prabandhena buddhirutpadyate tadanantaraṃ sarvapūrvabuddhigrāhikā buddhirudeti । tathāpi kramavatsarvabuddhipratipattirna syāt । akrameṇa buddhibuddhāvabhāsanāt । atha krameṇaivāvabhāsanantathā sati pratyakṣata ekatvapratipattirna syāt । truṭyattayā grahaṇāt smṛtireveti doṣaḥ prāgukta eva ।

<h2 id='272,vii'>272,vii <small><small>(<a href='docExplore?doc_id=PVA_272,vii_272,ix'>PVA_272,vii_272,ix</a>)</small></small></h2>

yadi nāma svarūpaṃ svena gṛhyamāṇamavikalpakena gṛhayate vyatiriktasya tu grāhyasya savikalpakena grahaṇe ko virodhaḥ । na kaścit । kintu ।

<h2 id='272,viii'>272,viii <small><small></small></small></h2>

	so'vikalpaḥ svaviṣayo vijñānānubhavo yathā ।
	aśakyasamayantadvadanyadastvavikalpakam ॥ 182 ॥

<h2 id='272,ix'>272,ix <small><small></small></small></h2>

tattāvat svarūpagrahaṇaṅ kasmādavikalpakagrahaṇagrāhyaṃ । tatrāpīdamevottaraṃ । na hi svarūpeṇa svarūpasya yojanā śabdenānyena vā dharmeṇa sambhavati । evañced rūpādikamapi na yojayitumapareṇāpareṇa śakyaṃ svarūpeṇa pratibhāsamānasya yojanā'sambhavāt । na hi svarūpeṇa pratibhāsamānamapareṇa pratibhāsamānena yojyate । svarūpapratibhāsanavyatirekeṇa yojanānupalakṣaṇāt । apratibhāsamānañca svena rūpeṇa yojyata iti na paramārthaḥ । athāyaṅ gauriti pratyayapratibhāsenaiva yojanā । atra pratipāditaṃ । ayaṅgauriti । na cāyaṅ gośabdasvabhāva iti pratyayo'pi tu gośabdavācyoyameva niścayānubhavāt ।

<273>

<h2 id='273,i'>273,i <small><small>(<a href='docExplore?doc_id=PVA_273,i_273,iii'>PVA_273,i_273,iii</a>)</small></small></h2>

kiñca । yasya sāmānyaviṣayā eva mīmāṃsakasya śabdāstadekārthā na kalpanā । tasyābhāve nirvikalpasya viśeṣādhigamaḥ kutaḥ ।

<h2 id='273,ii'>273,ii <small><small></small></small></h2>

	sāmānyaviṣayāḥ śabdāstadekārthā ca kalpanā ।
	abhāve nirvikalpasya viśeṣādhigamaḥ kutaḥ ॥ 183 ॥

<h2 id='273,iii'>273,iii <small><small></small></small></h2>

atha tadekārthā na bhavati kalpanā tathā sati na śabdena yojyate viśeṣa ityayaṅ gauriti savikalpakaḥ pratyayo viśeṣagrāhī na bhavet । anyohi yojanāpratyayonyaśca viśeṣagrāhīti prāptaṃ । parisphuṭetarasvabhāvabhedāt । kāraṇabhedācca । tathā hi ।

<h2 id='273,iv'>273,iv <small><small>(<a href='docExplore?doc_id=PVA_273,iv_273,v'>PVA_273,iv_273,v</a>)</small></small></h2>

	kāraṇaṃ śabdasāmānyākāratāyāḥ svavāsanā ।
	spaṣṭarūpādinirbhāsaścakṣurāderudīyate ॥ 337 ॥ (PVA)

<h2 id='273,v'>273,v <small><small></small></small></h2>

śabdākāratā hi saṅketasamayānubhūtaśabdabhāvanābalādevodayamāsādayati na cakṣurādikāt । tathā sāmānyākāratāpi । tathā hi cakṣurādikamantareṇāpi bhavati pūrvānubhūtavāsanāsaṃskṛtacetasaḥ । satyapi cakṣurādike tadanurūpavāsanāvinākṛtacetastadabhāvāccakṣurādihetukatvābhāvaḥ ।

<h2 id='273,vi'>273,vi <small><small>(<a href='docExplore?doc_id=PVA_273,vi_273,viii'>PVA_273,vi_273,viii</a>)</small></small></h2>

atha cakṣurādikāraṇapratibaddhapratibhāsapadārthasamānādhikaraṇatā na bhavatyeva cakṣurādikamantareṇeti matiḥ । tadapi yatkiñcit ।

<h2 id='273,vii'>273,vii <small><small></small></small></h2>

	anumānapratītena rūpeṇāpi hi dṛśyate ।
	soyamagniritijñānasāmānādhika〈ra〉ṇyataḥ ॥ 338 ॥ (PVA)

<h2 id='273,viii'>273,viii <small><small></small></small></h2>

na khalu tena sāmānādhikaraṇyamātrādeva tadgrāhi pratyayaikakāraṇādhīnapratyayagrāhyatā । pratyayāntarānumānādigṛhītenāpi sāmānādhikaraṇyasambhavāt । na ca tadākāradvayānubhavavyatirekiṇī samā〈nā〉dhikaraṇatā । kastarhi samānādhikaraṇetarayorviśeṣaḥ । rūpadvayānubhavo hi bhinnādhikaraṇayorapi padārthayornāsambhavī । tadapi sugamaṃ । yataḥ ।

<h2 id='273,ix'>273,ix <small><small>(<a href='docExplore?doc_id=PVA_273,ix_273,xi'>PVA_273,ix_273,xi</a>)</small></small></h2>

	ekārtha'kriyaikatvavyavahārasya jātitaḥ ।
	sāmānādhikaraṇyasya vyavahāro 'pyadurghaṭaḥ ॥ 339 ॥ (PVA)

<h2 id='273,x'>273,x <small><small></small></small></h2>

vyavahārasya yathā kathañcit kāraṇamātrato bhāvaḥ । anādivyavahāraparaṃparāyāto hi sāmānādhikaraṇyādivyavahāraḥ parīkṣaṇā'kṣama eva 〈।〉 yataḥ parīkṣamāṇo viśīryata eva । tathā hi ।

<h2 id='273,xi'>273,xi <small><small></small></small></h2>

	soyamagniriti jñānaṃ dvayamevātra kevalaṃ ।
	tatsvarūpāvabhāsānna samānādhāratā pareti ॥ 340 ॥ (PVA)
saṅgrahaḥ

<h2 id='273,xii'>273,xii <small><small>(<a href='docExplore?doc_id=PVA_273,xii'>PVA_273,xii</a>)</small></small></h2>

kasmādanyatrāpi dvitayapratibhāsena sāmānādhikaraṇyavyavahāro vāsanāniyamena vyavahāraniyamāt । prabodho 'pi vāsanāyā ekārthakriyākṛto niyata eva 〈।〉 pratyayadvayapratibhāse kasmād bhedavyavahāra eva na bhavati 〈।〉 vāsanāniyamādityuktaṃ । tasmānna sāmānādhikaraṇyataḥ savikalpakaikapratyayatā । atha sāmānyaviśeṣayornātyantambhedastata ekārthatve 'pi viśeṣādhigatisavikalpikā । tadasat ।

<h2 id='273,xiii'>273,xiii <small><small>(<a href='docExplore?doc_id=PVA_273,xiii_274,i'>PVA_273,xiii_274,i</a>)</small></small></h2>

	sāmānyato viśeṣasya vedanaṃ yadyabhedataḥ ।
	sarvātmanā kathañcidvā sarvā vitsamatāmbrajet ॥ 341 ॥ (PVA)

<h2 id='273,xiv'>273,xiv <small><small></small></small></h2>

yadi kalpanāyāṃ sāmānyapratibhāsane tadbhedād viśeṣasyāpi pratibhāsaḥ śābdapratyaye 'pi pratibhāso bhavet । nyāyasya samānatvāt । na khalu nyāyasamānatāyāṃ nyāyasyāsamānatā ।

<274>

<h2 id='274,i'>274,i <small><small></small></small></h2>

nyāyyatā'bhāvaprasaṅgāt । atha cakṣurādikāraṇābhāvādapratibhāsaḥ saviśeṣasya । kathantarhi tadabhinnaṃ । nahi tena sahānanupraveśe'bhinnamiti śakyamvijñātuṃ । paścādanupraveśāditi cet । tadeva tadānīnnāsti । na tu tasyānuveśastenaiva hi rūpeṇa tasya tattvaṃ ।

<h2 id='274,ii'>274,ii <small><small>(<a href='docExplore?doc_id=PVA_274,ii_274,iv'>PVA_274,ii_274,iv</a>)</small></small></h2>

	taccet tenāvabhāsetānupraveśagatiḥ kathaṃ ।
	no cet tenāvabhāsetānupraveśagatiḥ kathaṃ ॥ 342 ॥ (PVA)

<h2 id='274,iii'>274,iii <small><small></small></small></h2>

yena rūpeṇa sa pūrvandṛṣṭastenaiva yadyavabhāsamānatā kathamanupraveśagatiḥ pūrvavat । na cet tena rūpeṇāvabhāsate tattvamasya nāstīti kathantasyānupraveśa iti gatiḥ ।

<h2 id='274,iv'>274,iv <small><small></small></small></h2>

tasmādapratibhāsamānannaikanna ca nānā । tataḥ pūrvambhedena pratibhāsitasya paścādanupraveśa iti yatkiñcidetat । tena kāraṇābhāvenāpyapratibhāsitasyaikatvena nānātvameva । tasmād 〈।〉

<h2 id='274,v'>274,v <small><small>(<a href='docExplore?doc_id=PVA_274,v_274,vii'>PVA_274,v_274,vii</a>)</small></small></h2>

	abhāve nirvikalpasya viśeṣādhigamaḥ kutaḥ ॥ 183 ॥
	asti cennirvikalpañca kiñcit tattulyahetukaṃ ।
	sarvantathaiva hetorhi bhedād bhedaḥ phalātmanām ॥ 184 ॥

<h2 id='274,vii'>274,vii <small><small></small></small></h2>

atha kalpanārūpamparityajya viśeṣādhigamañcakṣurādikāraṇāhitaviśeṣasamvedanāt । tathā sati tatkāraṇādhīnaṃ savikalpakamavikalpakameva । na khalu kāraṇabhedamanavalamvya bhāvabhedaḥ sa pramāṇako yuktaḥ । tatastajjātīyakāraṇāsaṅgitajjātīyameva na ca savikalpaketarapratyayayoḥ samānakāraṇatā । tathā hi 〈।〉

<h2 id='274,viii'>274,viii <small><small>(<a href='docExplore?doc_id=PVA_274,viii_274,xi'>PVA_274,viii_274,xi</a>)</small></small></h2>

	anapekṣitabāhyārthayojanā samayasmṛteḥ ।
	tathā'napekṣya samayamvastuśaktyaiva netradhīḥ ॥ 185 ॥

<h2 id='274,ix'>274,ix <small><small></small></small></h2>

parasparaparihāravyavasthitasvabhāvasāmagrībalādupajāte hīndriyavijñānayojanāsvabhāvakalpane kathamiva svabhāvasāmagrībhāvabhājā svabhāvena saṃsarggavatī bhavetāṃ । bāhyānapekṣasamayasmaraṇabālādeva yojanā । bāhyasāpekṣaṃ samayānapekṣamindriyavijñānaṃ । na tatra kalpanākāraṇābhāvāt kalpanātvaṃ । nahi kāraṇamantareṇa kāryodayaḥ ।

<h2 id='274,x'>274,x <small><small></small></small></h2>

atha bāhyasya śabdasāmānyādisambandhasya sāmarthyādupajāyamānamindrayavijñānaṃ savikalpakambhavet । tadapyasat yataḥ ।

<h2 id='274,xi'>274,xi <small><small></small></small></h2>

	yasya yenābhisambandhaḥ sa tena saha bhāsate ।
	niyamāditi naivedampramāgocaratāṅ gatam ॥ 343 ॥ (PVA)

<h2 id='274,xii'>274,xii <small><small>(<a href='docExplore?doc_id=PVA_274,xii'>PVA_274,xii</a>)</small></small></h2>

evaṅ kimatrāpi darśane sakalasamvandhipratibhāsanaprasaṅgaḥ । atha yad yatra vyavasthitaṃ sāmānyādi tat tatra pratibhāsamānaṃ pratibhāsata eva । tadapyasat । śabdasyāgrahaṇaprasaṅgāt । na hi śabdaḥ paṭādike vidyate । anyathā'gṛhītasaṅketasyāpi paṭa iti pratyayo bhavet । na cāsti vācyatāyāṃ sandehadarśanāt । tadarthasiddhāvapi vācakaprabhedasyāniścayāt 〈।〉 samānākāratāyānniścaya eveti cet । na 〈।〉 prathamadarśane'bhāvāt । na tasmād bhinnamityādipratipādanācca ।

<h2 id='274,xiii'>274,xiii <small><small>(<a href='docExplore?doc_id=PVA_274,xiii_275,i'>PVA_274,xiii_275,i</a>)</small></small></h2>

athāpi syād 〈।〉 gaurityādipratyayasaṅketasmaraṇamapekṣya rūpādikamevendriyasahakāri savikalpakañjanayati nānapekṣya, sāmagrītaḥ kāryaniṣpatteḥ । śabdaḥ sāmānyamanyadvā viśeṣaṇaṃ yadā gṛhītamprāk smaryate tadā smaraṇasahāyañcakṣurādikañjanayati । tena gṛhītasaṅketapūrvadarśanarahitayorna bhavati tanna sunirūpaṇaṃ । tathā hi ।

<275>

<h2 id='275,i'>275,i <small><small></small></small></h2>

	saṅketasmaraṇāpekṣaṃ rūpaṃ yadyakṣacetasi ।
	anapekṣya na cecchaktaṃ syāt smṛtāveva liṅgavat ॥ 186 ॥

<h2 id='275,ii'>275,ii <small><small>(<a href='docExplore?doc_id=PVA_275,ii'>PVA_275,ii</a>)</small></small></h2>

nahi pūrvānubhūtimantareṇa tena yojanā । na ca pratiniyatasmṛtimantareṇa pratiniyataśabdādiyojanā । na ca pratiniyatasmṛtibījaprabodhakamantareṇa pratiniyatasmaraṇaṃ na ca darśanamantareṇa pratiniyataprabodhakatvaṃ । tena darśane tasya tadvācakasmaraṇaṃ smaraṇe ca yojanamiti dṛśyamānasya tatsmaraṇe liṅgataiva tasya prabodhakasya dṛṣṭasya rūpādeḥ । tato yojanāpratyayo laiṅgika eva sakalaḥ ।

<h2 id='275,iii'>275,iii <small><small>(<a href='docExplore?doc_id=PVA_275,iii'>PVA_275,iii</a>)</small></small></h2>

atha sāmānyanna dṛṣṭameva kathaṃ liṅgāt pratīyate । avayavasamānatā hi sāmānyamucyate । sā ca prāgupalabdhaiva 〈।〉 tataḥ sā smaryate tādṛgavayavayogasya tatsamānatāvyavahāraviṣayatvāt । avayavānāmapi samānatā tādṛśāvayavasāmyāt । yāvat tathābhūtabuddhisāmyād buddherapi tathā bhūtaparāmarśāditi । parāmarśo 'pyanādivāsanāta iti na doṣaḥ । tasmācchabdena sāmānyādinā ca yojanā liṅgata eva smṛtiratrānumānam ।

<h2 id='275,iv'>275,iv <small><small>(<a href='docExplore?doc_id=PVA_275,iv_275,vi'>PVA_275,iv_275,vi</a>)</small></small></h2>

athākṣavyāpāreṇa yojanā pratyakṣamevocyate । tathā sati sakalamanumānamakṣajameveti pratyakṣaṃ prasaktaṃ । tathā hi ।

<h2 id='275,v'>275,v <small><small></small></small></h2>

	pradeśe vahniratreti pradeśe nāgniyojanā ।
	nākṣavyāpāravirahe prāptā pratyakṣatā na kim ॥

<h2 id='275,vi'>275,vi <small><small></small></small></h2>

athāgnimātre'numānayojanāyāntu pratyakṣameva । tadapyajñānaṃ । yataḥ । evamapi śakyamvuktum ।

<h2 id='275,vii'>275,vii <small><small>(<a href='docExplore?doc_id=PVA_275,vii_275,ix'>PVA_275,vii_275,ix</a>)</small></small></h2>

	pradeśamātrampratyakṣaṃ yojanā tvanumānataḥ ।
	pāvakenendriyajñānamagṛhītvā na yojanā ॥ 344 ॥ (PVA)

<h2 id='275,viii'>275,viii <small><small></small></small></h2>

anumānenaiva hi yojanā yuktā dahane'kṣavyāpārāsambhavāt । nahi pratyakṣeṇāgṛhītantena yojayituṃ śakyaṃ । apratipannantena yuktampratipannamiti vyāhataṃ ।

<h2 id='275,ix'>275,ix <small><small></small></small></h2>

nanvanumānenāpi na yojanā syāt । yataḥ ।

<h2 id='275,x'>275,x <small><small>(<a href='docExplore?doc_id=PVA_275,x_275,xii'>PVA_275,x_275,xii</a>)</small></small></h2>

	pradeśe nānumāvṛttiragṛhītanna yojyate ।
	pratyakṣo'rtho'numānena gṛhīta iti sāhasam ॥ 345 ॥ (PVA)

<h2 id='275,xi'>275,xi <small><small></small></small></h2>

yathaiva hi parokṣe hutabhuji na jāyate pratyakṣantathā pratyakṣe 'pi pradeśe nānumānamiti samāno nyāyaḥ । anumeyatve ca na pratyakṣatā 〈।〉 nahi pramāṇasamplava iṣyate ।

<h2 id='275,xii'>275,xii <small><small></small></small></h2>

	yojanā paramārthena na sambhavati kasyacit ।
	dvābhyāmanantarañjāto vikalpastu tathā vidhaḥ ॥ 346 ॥ (PVA)

<h2 id='275,xiii'>275,xiii <small><small>(<a href='docExplore?doc_id=PVA_275,xiii_275,xvi'>PVA_275,xiii_275,xvi</a>)</small></small></h2>

pratyakṣānumānapṛṣṭhabhāvī vikalpa evedamatreti yojanāpratyayaḥ । sa cānāditathābhūtavyavahārajāto'numānameva 〈svārthānumānaṃ〉 । tato'numānena yojanā vyapadiśyate । anumānamapi kathaṃ yojanārūpamutpadyate । pratyakṣeṇa tathā dṛṣṭerityadoṣaḥ ।

<h2 id='275,xiv'>275,xiv <small><small></small></small></h2>

tasmānna pratyakṣaṃ yojanārūpamiti sthitaṃ । etacca prāgeva pratipādite ।

<h2 id='275,xv'>275,xv <small><small></small></small></h2>

athāpi syāt 〈।〉 parokṣe 'pi pratyakṣampravarttataṃ eva smaryamāṇe । tena pratyakṣata eva yojanā । tadapyasatyaṃ yataḥ ।

<h2 id='275,xvi'>275,xvi <small><small></small></small></h2>

	tasyāstatsaṅgamotpatterakṣadhīḥ syāt smṛterna vā ।
	tataḥ kālāntare 'pi syāt kvacid vyākṣepasambhavāt ॥ 187 ॥

<h2 id='275,xvii'>275,xvii <small><small>(<a href='docExplore?doc_id=PVA_275,xvii_276,ii'>PVA_275,xvii_276,ii</a>)</small></small></h2>

tasyā akṣadhiyaḥ smṛtisaṅgamena smaryamāṇe yadyutpattiriṣyate 〈।〉 tadā'kṣadhīḥ smṛtereva <276> syānnārthasannidhānamapekṣeta । athārthasannidhānamapekṣeta tadā naivāsau smṛterbhavati sākṣātkaraṇasya smaraṇādanyattvāt । kālāntare 'pi vā syāt kvacid vyākṣepasyānyavikalpalakṣaṇasya tadā sambhavāt । tatastadapīndriyavijñānaṅ kālāntarasmaraṇambhavet ।

<h2 id='276,i'>276,i <small><small></small></small></h2>

kiñca । yadyasāvarthaḥ prathamamavikalpakajñānahetuḥ sarvadā tathaiva bhaveta 〈।〉 tato'vikalpakameva pratyakṣam ।

<h2 id='276,ii'>276,ii <small><small></small></small></h2>

	krameṇobhayahetuścet prāgeva syādabhedataḥ ।

<h2 id='276,iii'>276,iii <small><small>(<a href='docExplore?doc_id=PVA_276,iii'>PVA_276,iii</a>)</small></small></h2>

yadyasāvubhayasya hetuḥ prāgevobhayamutpattisaṅgataṃ syāt । atha smaraṇasahāyamindriyaṃ savikalpakañjanayennānyathā । tadasat । na khalu smaraṇasya cakṣuḥ sahāyatopalabhyate । na hi sahāya ityeva sarvaḥ sarvasya sahāyaḥ 〈।〉 kintu yastathā dṛśyate । na khalu smaraṇena parisphuṭādikaṅ kriyate cakṣurādipratyayasya । atha niścitarūpatā kriyate । tadasāraṃ । yataḥ ।

<h2 id='276,iv'>276,iv <small><small>(<a href='docExplore?doc_id=PVA_276,iv_276,vi'>PVA_276,iv_276,vi</a>)</small></small></h2>

	niścayo yadi tadrūpe prāgeva syādabhedataḥ ।
	atadrūpe 'pi tat prāptampratyayāntaramakṣajāt ॥ 347 ॥ (PVA)

<h2 id='276,v'>276,v <small><small></small></small></h2>

yadi pūrvapratibhāsita eva rūpaniścitatvaṃ nātiriktaṃ । tat prāgrūpasamānamiti nādhikatvaṃ । niścayasyāniścayāt ।

<h2 id='276,vi'>276,vi <small><small></small></small></h2>

athādhikaṃ rūpantatra pratibhāti । tattarhi rūpāntarāsaṅgi pratyayāntarameva । tatra rūpe viśeṣaṇādāvakṣavyāpārābhāvāt । athedamityullekhastatraiva pravarttate 〈।〉 tena sākṣātkaraṇapravṛttatvādasya pratyakṣatā । tadapyasat । yataḥ ।

<h2 id='276,vii'>276,vii <small><small>(<a href='docExplore?doc_id=PVA_276,vii_276,viii'>PVA_276,vii_276,viii</a>)</small></small></h2>

	vikalpasyedamityasya nirvikalpakatā bhavet ।
	arthakriyādisambandhapaurvāparyāprakalpanāt ॥ 348 ॥ (PVA)

<h2 id='276,viii'>276,viii <small><small></small></small></h2>

sannihitarūpādimātrasākṣātkaraṇāt । paurvāparyārthakriyādisambandhagrahaṇarahitatvāda vikalpakato'parasyānna viśiṣyate । na hyavikalpayanneva savikalpako nāma । tasmāt smaryamāṇaviśeṣaṇāderaspaṣṭākārādanyadevedamiti spaṣṭākārantat । tathā sati ।

<h2 id='276,ix'>276,ix <small><small>(<a href='docExplore?doc_id=PVA_276,ix_276,xi'>PVA_276,ix_276,xi</a>)</small></small></h2>

	anyokṣabuddhihetuścet smṛtistatrāpyanarthikā ॥ 188 ॥

<h2 id='276,x'>276,x <small><small></small></small></h2>

athāpi syāt 〈।〉 smaryamāṇādākārādanya eva spaṣṭākāro'kṣabuddhiviṣayaḥ । yadyevaṃ smṛtistatrāpārthikā । na hi smaraṇantatra grahaṇa upayogi smaraṇamantareṇāpi tasya tathā pratipatteḥ ।

<h2 id='276,xi'>276,xi <small><small></small></small></h2>

	yathā samitasiddhyarthamiṣyate samayasmṛtiḥ ।
	bhedaścāsamito grāhyaḥ smṛtistatra kimarthikā ॥ 189 ॥

<h2 id='276,xii'>276,xii <small><small>(<a href='docExplore?doc_id=PVA_276,xii'>PVA_276,xii</a>)</small></small></h2>

yadi smṛtisahāyacakṣurādinā tadrūpatollikhyate tadabhāve tatpratyayo na syāt । na bhavatyevedamityullekha iti cet । na । idamityullekhābhāve 'pi tadrūpāvabhāsanāt । satāpi tena viśeṣāntarasyābhāvāt kastatropayogaḥ । pravarttanamupayogaścet । vināpi tena pravarttanamiti pratipādayiṣyāmaḥ । mānasañca tat pratyakṣamiti pratipādayiṣyate ।

<h2 id='276,xiii'>276,xiii <small><small>(<a href='docExplore?doc_id=PVA_276,xiii'>PVA_276,xiii</a>)</small></small></h2>

athāpi syāt । smṛtimantareṇa na prāthamikasyānabhyāsavataḥ pravarttanamiti tadarthaṃ smṛtiriṣyate । atrocyate । bhedaśced asamita evāsaṅgata eva grāhyaḥ 〈।〉 smṛtistatra kimaparaṅkariṣyati । yataḥ saṅgatasiddhayarthaṃ smṛtiriṣyate sa cenna tathā sidhyati na tatpratipattau smṛtirupayoginī 〈।〉 pravarttanantu pramāṇāntarādanumānāt prāthamikasya bhavedeva । tasmānna vikalpasya

<277>

<h2 id='277,i'>277,i <small><small>(<a href='docExplore?doc_id=PVA_277,i_277,ii'>PVA_277,i_277,ii</a>)</small></small></h2>

svarūpagrahaṇamprati vyāpāro na pravartanamabhyāsāttu nirarthako 'pyeṣa pravarttata eva । na hi prayojanamityeva bhāvā bhavanti 〈।〉 kāraṇamātrāpekṣitvād bhāvabhāvasya ।

<h2 id='277,ii'>277,ii <small><small></small></small></h2>

atha pūrvasmādanyasvarūpagrahaṇantathā sati pratyayāntaramevaitanmānasapratyakṣarūpaṃ । tathā pratipādayiṣyate 〈।〉 athāpi syāt । sāmānyameva tayā parigṛhyate na bhedaḥ pūrvamaparidṛṣṭaḥ । evantarhi ।

<h2 id='277,iii'>277,iii <small><small>(<a href='docExplore?doc_id=PVA_277,iii_277,v'>PVA_277,iii_277,v</a>)</small></small></h2>

	sāmānyamātragrahaṇe bhedāpekṣā na yujyate ।

<h2 id='277,iv'>277,iv <small><small></small></small></h2>

yadi sāmānyagrahaṇameva cakṣurādikāt । tadā parasya bhedagrāhiṇo'sambhavāt sāmānyagrahaṇe sati bhedagrahaṇākāṃkṣā na bhavet । bhavati ca । tathā hi । sāmānyagrahaṇe gauriti pratipattyā kimbhūto gauriti dṛśyate loke ।

<h2 id='277,v'>277,v <small><small></small></small></h2>

	tasmāccakṣuśca rūpañca pratītyodeti netradhīḥ ॥ 190 ॥

<h2 id='277,vi'>277,vi <small><small>(<a href='docExplore?doc_id=PVA_277,vi_277,viii'>PVA_277,vi_277,viii</a>)</small></small></h2>

smaraṇasya tatrānupayogāt । cakṣūrūpamātrata evodayamāsādayāti netrabuddhiḥ ॥ tathā hi ।

<h2 id='277,vii'>277,vii <small><small></small></small></h2>

	rūpamātre pravṛttasya purataścakṣuṣo gatiḥ ।
	anyatra gamyamānasya vyāpārostvanyathā katham ॥ 349 ॥ (PVA)

<h2 id='277,viii'>277,viii <small><small></small></small></h2>

na hyanyathā pratīyamānamanyathā śakyaṅkalpayituṃ । na khalu purovarttirūpamātre cakṣuḥ pravarttanamīkṣamāṇaṃ śabdasāmānyādau pravarttata iti śakyamvaktuṃ pramāṇābhāvāt । tathā kalpanāyāmatiprasaṅgaḥ । tasmāt ।

<h2 id='277,ix'>277,ix <small><small>(<a href='docExplore?doc_id=PVA_277,ix_277,xi'>PVA_277,ix_277,xi</a>)</small></small></h2>

	smaraṇottarakālamvā pūrvamvā smaraṇodayāt ।
	viṣayasya vibhinnatvāt pratyakṣamavikalpakam ॥ 350 ॥ (PVA)

<h2 id='277,x'>277,x <small><small></small></small></h2>

na hi smaraṇāduttarakālaṃ sugandhamidandurgandhamityādi jñānampratyakṣaṃ । rūpamātra eva cakṣurvijñānasya vyāpārāt । tasmād yadevārthe cakṣurādisamāśrayeṇotpattimat tadeva pratyakṣaṃ । na tadanyad 〈।〉 ataḥ śabdasāmānyādyākārasyāpratyakṣatā । anyadapi yat spaṣṭapratibhāsanimittantadāśrayatāpi gṛhyate tena mānasādikampratyakṣaṃ ।

<h2 id='277,xi'>277,xi <small><small></small></small></h2>

athavā tadapyakṣamevāśnute vyāpnotyartharūpamityuktam ।

<5. pratyakṣabhedāḥ—>

<(1) indriyapratyakṣam>

<h1 id='2.1.2.5.1.0'>2.1.2.5.1.0</h1>

<h2 id='277,xii'>277,xii <small><small>(<a href='docExplore?doc_id=PVA_277,xii'>PVA_277,xii</a>)</small></small></h2>

atha kasmād 〈vi〉 ṣayādhīnāyāmutpattau pratyakṣamucyate na prativiṣayam । viṣayeṇa hi rūpādinā vyapadeśo yukto nendriyeṇa 〈।〉 na hīndriyeṇa janitamityeva pratyakṣaṃ । viṣayasvarūpagrahaṇapravṛttantu sakalameva pratyakṣaṃ । akṣāśrayantu kiñcit pratyakṣamaparamanyathā । vyapadeśaśca sa tasya yukto yo'vyabhicāranimittaḥ ।

<h2 id='277,xiii'>277,xiii <small><small>(<a href='docExplore?doc_id=PVA_277,xiii_278,i'>PVA_277,xiii_278,i</a>)</small></small></h2>

nanu viṣayajanitamapi dvicandrādi rūpambhrāntameva । tato na viṣayādapyudayamāsādayat sakalamabhrāntaṃ । nanu viṣaya evāsau na bhavatyākārārpaṇākṣamakāraṇatvāttasya । evantarhyakṣameva tanna bhavatyupahatatvādanupahatamakṣaṃ sa tvakṣābhāsaḥ । evantarhi ।

<278>

<h2 id='278,i'>278,i <small><small></small></small></h2>

	sākṣād vijñānajanena samartho viṣayokṣavat ।
	atha kasmād dvayādhīnajanma tat tena nocyate ॥ 191 ॥

<h2 id='278,ii'>278,ii <small><small>(<a href='docExplore?doc_id=PVA_278,ii_278,vii'>PVA_278,ii_278,vii</a>)</small></small></h2>

viṣayasyākṣasya kāraṇatvena samānatve kasmād viṣayeṇa na vyapadeśaḥ । nahi prekṣāpūrvakāribhiryathā kathañcit vyapadeśāḥ kriyante tyajyante vā । atrocyate ।

<h2 id='278,iii'>278,iii <small><small></small></small></h2>

	samīkṣya gamakatvaṃ hi vyapadeśo niyujyata ।
	taccākṣavyapadeśesti taddharmaśca niyojyatāṃ ॥ 192 ॥

<h2 id='278,iv'>278,iv <small><small></small></small></h2>

gamakāgamakatvena hyupādānaparityāgau । akṣavyapadeśe ca gamakatvamasti । yadakṣāśritantapratyakṣaṃ । upahatena vyabhicārastu pratyuktaḥ । viṣayeṇāpi tarhi vyabhicāro nāsti tasyāviṣayatvāt । naitadasti ।

<h2 id='278,v'>278,v <small><small></small></small></h2>

	viṣayo yadyasau na syāt pratyakṣonyasya kimbhaveti ।
	indriyatvantu naikasya bhāvābhāvaviśeṣaṇam ॥ 351 ॥ (PVA)

<h2 id='278,vii'>278,vii <small><small></small></small></h2>

ata evāha । sādhāraṇena vyapadeśo dṛṣṭo bherīśabdo yavāṅakura iti । yavāṅkura ityuktenāyavāṅkupratītiḥ । pṛthivyaṅkura iti tu bhavati tasyāpyevamanyatrāpi ।

<h2 id='278,viii'>278,viii <small><small>(<a href='docExplore?doc_id=PVA_278,viii'>PVA_278,viii</a>)</small></small></h2>

atha prativiṣayamiti viṣayasvarūpagrahaṇaṃ । tathā 〈।〉 sati svasamvedanameva pratyakṣambhavedanyatrāgamakatā syāt । atha lokaprasiddhaviṣayasvarūpagrahaṇamucyate । tathā 〈।〉 sati pratyakṣamiti lokaprasiddhireṣaivāstu kimvyapadeśāntarakalpanayā । vaibhāṣikādimatena tu manovijñānamapi pratyakṣamprāpnoti viṣayagrahaṇāt । tasmā 〈da〉 pi 〈pratya〉 kṣavyapadeśyataiva yuktā । tathā cāha । viṣayo hi manovijñānānya santānikavijñānahetutvāt sādhāraṇaḥ । tasmādindriyeṇa vyapadeśāt kalpanāpoḍhatā pratyakṣasya svarūpaṃ śakyaṃ lakṣayituṃ । na viṣayavyapadeśāt ।

<h2 id='278,ix'>278,ix <small><small>(<a href='docExplore?doc_id=PVA_278,ix'>PVA_278,ix</a>)</small></small></h2>

nanu viṣayeṇāpi śakyamupalakṣayituṃ । tathā hi 〈।〉 arthasya sāmarthyena samudbhavādityāha । taddhi arthasya sāmarthyenotpadyamānantadrūpamevānukuryāt । na 〈।〉 anekāntikatvāt । dvicandrākāratayā vyabhicārāt । athārthasāmarthyena bhrāntasya notpattiḥ । tathā sati nirvikalpakatvamasya nānayā yuktyā sādhitaṃ syāt । tasmādindriyamevātrārthasyeti vyapadiśyate'rthābhiniveśitvāt । ata evendriyasya gamakatvāt tenaiva vyapadeśaḥ ।

<h2 id='278,x'>278,x <small><small>(<a href='docExplore?doc_id=PVA_278,x_278,xii'>PVA_278,x_278,xii</a>)</small></small></h2>

	tato liṅgasvabhāvotra vyapadeśe niyojyatāṃ ।
	nivarttate〈'〉vyāpakasya svabhāvasya nivṛttitaḥ ॥ 193 ॥

<h2 id='278,xi'>278,xi <small><small></small></small></h2>

prekṣāpūrvakāriṇo niyogameva gamakatvamāhuḥ । tato gamakatāyāmetadevaṃ liṅgaṃ ॥

<h2 id='278,xii'>278,xii <small><small></small></small></h2>

nanu prekṣāpūrvakāritā niyoktuḥ kuto gamyate । sattyametat । na puruṣaprāmāṇyād vacanasya sadarthatā gatiḥ । lokavyavahārādevamucyate । paramārthatastu liṅgatvena vyāpyatocyate । yena vyāpakasya svabhāvasya nivṛttyā nivṛttimāha ।

<h2 id='278,xiii'>278,xiii <small><small>(<a href='docExplore?doc_id=PVA_278,xiii_279,iii'>PVA_278,xiii_279,iii</a>)</small></small></h2>

nanu prativiṣayamiti savikalpakasya lokaprasiddhasya gamako vyapadeśaḥ । pūrvāparabhūtaścaikaviṣayaḥ savikalpakasya pratyakṣasya । idaṃ hi loke pratyakṣamiti prasiddhaṃ । tathā hi ।

<h2 id='278,xiv'>278,xiv <small><small></small></small></h2>

	sa eṣa yo mayā dṛṣṭaḥ pratyakṣeṇa pratīyate ।
	lokapratītigamyā hi śabdārthāḥ sarva eva hi ॥ 352 ॥ (PVA)
<279>
	abādhitā pratītiśca pramāṇavyapadeśabhāk ।
	pramāṇena pratītañca kiṅkarttuṃ śakyamanyathā ॥ 353 ॥ (PVA)

<h2 id='279,ii'>279,ii <small><small></small></small></h2>

tadetadasadeva ।

<h2 id='279,iii'>279,iii <small><small></small></small></h2>

	sākṣātkaraṇamevātra pratyakṣārthaḥ pratītimān ।
	na hi sākṣātkṛteranyadanumānātpramāntaraṃ ॥ 354 ॥ (PVA)

<h2 id='279,iv'>279,iv <small><small>(<a href='docExplore?doc_id=PVA_279,iv'>PVA_279,iv</a>)</small></small></h2>

asākṣātkaraṇākāramanumānamevaikampramāṇaṃ । tato yadi pratyabhijñāpramāṇamasākṣātkāravṛttantatonumānameva । sākṣātkāritāyāḥ purovarttivastumātravṛttitvānna pratyabhijñānaṃ । tena sākṣātkaraṇamindriyavyapadeśādeva pratīyate nānyataḥ । viṣayavyapadeśena saviṣayatā nāma syāt । na sākṣātkāritākathanaṃ । na ca tadvyapadeśye pratyakṣatā lokaprasiddhā । pramāṇañca pratyakṣanna ca sākṣātkaraṇavyatiriktaṃ samvedanampratyakṣamiti sthitamavikalpakampratyakṣaṃ ।

<h2 id='279,v'>279,v <small><small>(<a href='docExplore?doc_id=PVA_279,v_279,ix'>PVA_279,v_279,ix</a>)</small></small></h2>

kathantarhīdamuktaṃ ।

<h2 id='279,vi'>279,vi <small><small></small></small></h2>

	tatrānekārthajanyatvāt svārthe sāmānyagocaram ।

<h2 id='279,vii'>279,vii <small><small></small></small></h2>

na khalu sāmānyagocaramavikalpakaṃ sāmānyakalpanāyāstadvirodhitvāt । tadevāha ।

<h2 id='279,viii'>279,viii <small><small></small></small></h2>

	sañcitassamudāyassa sāmānyantatra cākṣadhīḥ ।
	sāmānyabuddhiścāvaśyaṃ vikalpenānubadhyate ॥ 194 ॥

<h2 id='279,ix'>279,ix <small><small></small></small></h2>

na khalu bahūnāmparasparasvarūpaparihāreṇāvasthitānāntathaiva grahaṇe samudāyabuddhiḥ । pāramārthikaḥ kalpito vā samudāyaḥ syāt । na tāvat pāramārthikastadvyatirekeṇa samānyābhāsābhāvāt ।

<h2 id='279,x'>279,x <small><small>(<a href='docExplore?doc_id=PVA_279,x_279,xiii'>PVA_279,x_279,xiii</a>)</small></small></h2>

	pratibhāso vā tenyasya so'paraḥ pratibhāsatāṃ ।

<h2 id='279,xi'>279,xi <small><small></small></small></h2>

natvasau samudāyaḥ । tathātve vāta eva parasparavyapekṣayā samudāyavyapadeśabhājo bhavantu kimapareṇa ।

<h2 id='279,xii'>279,xii <small><small></small></small></h2>

atha teṣāṃ rūpantirodhāya paraṃ rūpampratibhāti tadapi vastunastathā bhūtasyābhāvādadhyāropamātraṅ kathanna kalpanāviṣayaḥ । kalpitaviṣayatve ca savikalpakatvandurvāraṃ । atrocyate ।

<h2 id='279,xiii'>279,xiii <small><small></small></small></h2>

	arthāntarābhisambandhājjāyante ye'ṇavo'pare ।
	uktāste sañcitāste hi nimittaṃ jñānajanmanaḥ ॥ 195 ॥
	aṇūnāṃ sa viśeṣañca nāntareṇāparānaṇūna ।
	tadekāniyamājjñānamuktaṃ sāmānyagocaraṃ ॥ 196 ॥

<h2 id='279,xv'>279,xv <small><small>(<a href='docExplore?doc_id=PVA_279,xv'>PVA_279,xv</a>)</small></small></h2>

aṇavo hi parato'nupajātajñānahetuśaktayaḥ samvidamupajanayituṃ na kṣamāḥ । sūkṣmetaradṛśāḥ । tataḥ sarvaissamvidupajanayitavyā । na hyekaniyatantu jñānanirmitasāmānyaviṣayamuktaṃ । paraspara vivaktā eva kasmānna pratibhāsanta iti cet । nanvasaṃsaktāḥ keśādayo 'pi dūre nāsaṃsaktatayā pratibhāsagocarībhavanti 〈।〉 tataḥ svakāraṇaniyatasvarūpārpaṇāsakteryadi na pratibhānti kasyātropa 〈।〉 lambhaḥ 〈।〉 na tarhyapratyakṣe bhāvatvapratibhāsa iti bhrāntatā bhavet । adhyāse 'pi tathāvabhāsane ca savikalpakatvamaparasāmānyavikalpavat ।

<h2 id='279,xvi'>279,xvi <small><small>(<a href='docExplore?doc_id=PVA_279,xvi_280,ii'>PVA_279,xvi_280,ii</a>)</small></small></h2>

atha tatra buddhisvarūpamevaikaghanasthūlākāratayā sākṣātkṛtampratibhāti tato'vikalpatā । ucchinnamidānīṃ savikalpakatvaṃ । sarvatra kalpanājñāne buddhirūpasyaiva pratibhāsāt । atrocyate ।

<280>

<h2 id='280,i'>280,i <small><small></small></small></h2>

	vādhakapratyayābhāvādidānīntanajanmināṃ ।
	abhrāntatocyate'rthāstu sarvamālambane bhramaḥ ॥ 355 ॥ (PVA)

<h2 id='280,ii'>280,ii <small><small></small></small></h2>

anuditaprabodhaprabhāvānāmidānīnta〈na〉janmināmidamabhrāntamiti pratibhāti । tadapekṣayedamuktamabhrāntamiti । paramārthatastu sakalamālambane bhrāntameva । ataḥ ।

<h2 id='280,iii'>280,iii <small><small>(<a href='docExplore?doc_id=PVA_280,iii_280,iv'>PVA_280,iii_280,iv</a>)</small></small></h2>

	avikalpakataivaṃ hi pratyakṣe neyamucyate ।
	sākṣātkaraṇarūpatvād grahaṇe na samucyate ॥ 356 ॥ (PVA)

<h2 id='280,iv'>280,iv <small><small></small></small></h2>

na hi sākṣātkāri savikalpakaṃ । kalpanāyāmpūrvopagṛhītavastvadhyāsāt । na hi sākṣātkaraṇamevādhyāsa ucyate । tadviparyaye tattvaprasiddheḥ । evantarhi sāmānyagocaratvamasat । lokaprasiddhyā svalakṣaṇatvasya bhāvāt । uktañca । āyatanasvalakṣaṇampratyete svalakṣaṇaviṣayā na dravyasvalakṣaṇaṃ । tadapyasat ।

<h2 id='280,v'>280,v <small><small>(<a href='docExplore?doc_id=PVA_280,v_280,vii'>PVA_280,v_280,vii</a>)</small></small></h2>

	paramārthamabhipretya pūrvācāryaiḥ prakalpitaḥ ।
	vibhāgoyamataḥ sāmyagocaratvāvirodhitā ॥ 357 ॥ (PVA)

<h2 id='280,vi'>280,vi <small><small></small></small></h2>

paramāṇava eva tathā gṛhyamāṇāḥ sāmānyaṃ । yadapyucyate । sarvamevāvikalpakamiti tatrāpi brūmaḥ ।

<h2 id='280,vii'>280,vii <small><small></small></small></h2>

	dṛṣṭameva tadāyātampramāṇena pratītitaḥ ।
	paraprasiddhimāśritya vibhāgaṃ śāstrakṛjjagau ॥ 358 ॥ (PVA)

<h2 id='280,viii'>280,viii <small><small>(<a href='docExplore?doc_id=PVA_280,viii_280,xi'>PVA_280,viii_280,xi</a>)</small></small></h2>

mīmāṃsakādiparaprasiddhimāśrityānusmaraṇavikalpatayā kalpanārthapratipādanaṃ । na ca sākṣātkaraṇe tadastīti vikalpaketaravibhāgaṃ śāstrakṛt karotisma ।

<h2 id='280,ix'>280,ix <small><small></small></small></h2>

	athaikāyatanatve 'pi nānekaṅ gṛhyate sakṛt ।

<h2 id='280,x'>280,x <small><small></small></small></h2>

tataḥ pūrvagṛhītārthādhyāropāt savikalpakam ।

<h2 id='280,xi'>280,xi <small><small></small></small></h2>

sakṛd anekaparamāṇugrahaṇe hi na pūrvagṛhītārthādhyāropa iti nānusmaraṇavikalpena savikalpakatvaṃ । kramagrahaṇāttu durnivāraṃ । na caikaṃ jñānamekadānekagrahaṇasamarthamekatra manaso vyāpṛtatve paratra tadaiva vyāpārāyogāt । ekamvāvayavidravyamabhyupagantavyaṃ sakṛd grahaṇāt ।

<h2 id='280,xii'>280,xii <small><small>(<a href='docExplore?doc_id=PVA_280,xii_280,xv'>PVA_280,xii_280,xv</a>)</small></small></h2>

	ekaikānekagrāhyantadekatvaṅgato 'pi ca ॥ 359 ॥ (PVA)
	sakṛd grahāvabhāsaḥ kimviyukteṣu tilādiṣu ॥ 197 ॥

<h2 id='280,xiv'>280,xiv <small><small></small></small></h2>

yadi paramāṇavo na sakṛd gṛhyante tathā sati pūrvādhyāropāt savikalpakatvamasmābhiriṣyata eva । atha dṛśyante tathā sati sākṣātkaraṇādavikalpakatvaṃ siddhaṃ ।

<h2 id='280,xv'>280,xv <small><small></small></small></h2>

kiñca । kenedamprasiddhamanekaṃ yogyadeśavyavasthitamekena sakṛnna gṛhyate । manasa ekatvāditi cet । na । manaso yugapajjñānotpattivirodhino'siddhatvāt । manaskāramātrakasyaiva manastvasya prasiddhatvāt ।

<h2 id='280,xvi'>280,xvi <small><small>(<a href='docExplore?doc_id=PVA_280,xvi_280,xvii'>PVA_280,xvi_280,xvii</a>)</small></small></h2>

kiñca 〈।〉 sakṛd grahaṇapratītirupalakṣata eva parasparamaptaṃsargeṣu tilataṇḍuladaṇḍakamaṇḍalubhāṇḍakuṇḍaleṣu । lāghavād grahaṇasya sakṛdavabhāsa ityapyasat । yataḥ ।

<h2 id='280,xvii'>280,xvii <small><small></small></small></h2>

	pratyuktaṃ lāghavañcātra teṣveva kramapātiṣu ।
	kinnākramagrahastulyakālāḥ sarvāśca buddhayaḥ ॥ 198 ॥
	kāścit tāsvakramābhāsāḥ kramavatyo'parāśca kiṃ ।
	sarvārthagrahaṇe tasmādakramoyaṃ prasajyate ॥ 199 ॥

<281>

<h2 id='281,i'>281,i <small><small>(<a href='docExplore?doc_id=PVA_281,i'>PVA_281,i</a>)</small></small></h2>

nahi lāghavātsakṛd grahaṇamupapattimallāghavasyābhāvāt । pratyuktatvāt । kuta etat 〈।〉 pratipannaṃ lāghavādasakṛd grahaṇābhimānaḥ utpalapatraśatavedhavaditi cet । na 〈।〉 dṛṣṭāntamātrādarthāsiddheḥ । na hyekatra siddhamaparatrāpi tathā । patraśatabedhe tu auttarādharyayoginā saha bedhāsambhavādanumānasiddhaḥ kramaḥ । na caivaṅ kalpanāyāmatiprasaṅgaḥ śakyo nivārayituṃ । tasmād bādhakābhāvānna sidhyati bhrāntiḥ । yadi ca lāghavāt sakṛd grahaṇābhimānasteṣveva krameṇa etatsu prāgasatsu kinna tathā । lāghavābhāvāditi cet । atrāpi taditi kuta etat । sakṛd grahābhimānāditi cet । etadapi kutaḥ । itaretarāśrayaprāpteḥ । yāvatsakṛd grahasya bhrāntatā na sidhyati na tāvallāghavasiddhiḥ । yāvacca na tatsiddhistāvad bhrāntatāyā aprasiddhiḥ । api ca ।

<h2 id='281,ii'>281,ii <small><small>(<a href='docExplore?doc_id=PVA_281,ii_281,iv'>PVA_281,ii_281,iv</a>)</small></small></h2>

	kṣaṇikatvena buddhīnāṃ sarvāsāntulyakālatā ।
	tataḥ sarvatra buddhīnāṃ kasmānnākramabhāsanaṃ ॥ 360 ॥ (PVA)

<h2 id='281,iii'>281,iii <small><small></small></small></h2>

buddhiparimāṇakālaṃ hi prameyapratibhāsanaṃ ।

<h2 id='281,iv'>281,iv <small><small></small></small></h2>

tataḥ sarva evākramaḥ pratibhāso bhavet prameyasya । tasmānna lāghavakṛtaḥ sakṛdavabhāso'pi tathaiva sadbhāvāt । yatra tu kāraṇavaikalyānna sakṛdavabhāsastatra viparyaya iti vyavasthā ।

<h2 id='281,v'>281,v <small><small>(<a href='docExplore?doc_id=PVA_281,v_281,viii'>PVA_281,v_281,viii</a>)</small></small></h2>

	ekamagrahaṇe'kalpapratibhāsasya sambhavaḥ ।
	na vikalpakatābhāve spaṣṭārthagrahasambhavaḥ ॥ 361 ॥ (PVA)
	āropaḥ pūrvadṛṣṭasya kathaṃ spaṣṭāvabhāsanaṃ ।
	atyantambhāvanābhāvādavikalpaka eva saḥ ॥ 362 ॥ (PVA)

<h2 id='281,vii'>281,vii <small><small></small></small></h2>

tathā hi yogināṃ jñānamevamevāvikalpakaṃ ।

<h2 id='281,viii'>281,viii <small><small></small></small></h2>

tathā ca sakṛdavabhāsanameva pūrvarūpatā grahaṇābhāvāt ।

<h2 id='281,ix'>281,ix <small><small>(<a href='docExplore?doc_id=PVA_281,ix_281,xi'>PVA_281,ix_281,xi</a>)</small></small></h2>

	naikañcitrapataṅgādi rūpamvā dṛśyate kathaṃ ।
	citrantadekamiti cedidañcitratarantataḥ ॥ 200 ॥

<h2 id='281,x'>281,x <small><small></small></small></h2>

yadi manasa ekatra vṛtterna yugapadanekagrahaṇantato na citrapataṅgarūpagrahaṇamityeka evāvayavītyabhyupagamyate । tadetadabhyupagamanantasmādapi citrapaṅgādi vicitrāccitrataraṃ । yataḥ ।

<h2 id='281,xi'>281,xi <small><small></small></small></h2>

	naikaṃsvabhāvaṃ citraṃ hi maṇirūpaṃ yathaiva tat ।

<h2 id='281,xii'>281,xii <small><small>(<a href='docExplore?doc_id=PVA_281,xii_281,xiii'>PVA_281,xii_281,xiii</a>)</small></small></h2>

citramiti parasparasaṃsaktasvabhāvasya bhāvātmano vyapadeśo'nyathā ka iha citrārthaḥ । tato nānārūparatnasañcayavat kutaścitrapataṅgātmana ekatvaṃ । atha maṇīnāṃ vibhāgayogyatvādanekatā na pataṅgasya । na 〈।〉 tatrāpi vibhāgasambhavāt । parasparavibhāgena pritibhāsanameva vibhāgaḥ ।

<h2 id='281,xiii'>281,xiii <small><small></small></small></h2>

atha satyapi vibhāga ekatvaṃ । tathā sati ratnasañcayasyāpi । anyastatra vibhāgo viyojanākhyastato'viyojanañcitramapyekameva । tanna 〈।〉 sarvatra viyojanasambhavāt । tathā hi ।

<h2 id='281,xiv'>281,xiv <small><small>(<a href='docExplore?doc_id=PVA_281,xiv_281,xv'>PVA_281,xiv_281,xv</a>)</small></small></h2>

	chedabhedādinā sarvatra viyojanasambhavaḥ ।
	tadā vināśo dravyasyetyetatsarvatra sambhavi ॥ 363 ॥ (PVA)

<h2 id='281,xv'>281,xv <small><small></small></small></h2>

yadi vibhāgo viyojanākhyaḥ sambhavati maṇisamūha iti naikastatrāvayavī । tadetaccitrapataṅgādāvapi kinna bhavati । tatra yatnād viyojane chedādinā vibhāgotpatteravayavivināśastato'viyojanamiti na doṣaḥ । etanmaṇisamūhe 'pi kalpyatāmiti samānaḥ prasaṅgaḥ ।

<282>

<h1 id='2.1.2.5.1.1'>2.1.2.5.1.1</h1>

<(avayavinirāsaḥ)—>

<h2 id='282,i'>282,i <small><small>(<a href='docExplore?doc_id=PVA_282,i_282,iv'>PVA_282,i_282,iv</a>)</small></small></h2>

nanu nīlādīnāmparasparaparihāreṇopalakṣaṇe 'pi sparśasya tadekarūpatvāt parasparāvicchedāccāvayavānāmeka evāyavī । tadapyayuktaṃ । yataḥ ।

<h2 id='282,ii'>282,ii <small><small></small></small></h2>

	nīlādipratibhāsaśca tulyaścitrapaṭādiṣu ॥ 201 ॥

<h2 id='282,iii'>282,iii <small><small></small></small></h2>

vijātīyasūtrasamāhārarūpeṣu kṛtrimacitrapataṅgādiṣu samāna eva nīlādipravibhāgaḥ sparśādyavibhāgasahacārī । tatra tata ekatrāvayavī paratra neti kutoyamvibhāgaḥ ।

<h2 id='282,iv'>282,iv <small><small></small></small></h2>

	tatrāvayavarūpañcet kevalandṛśyate tathā ।
	nīlādini nirasyānyaccitrañcitraṃ yadīkṣase ॥ 202 ॥

<h2 id='282,v'>282,v <small><small>(<a href='docExplore?doc_id=PVA_282,v'>PVA_282,v</a>)</small></small></h2>

yadi citrapaṭādiṣu kṛtrimeṣyavayavarūpameva kevalantathopalabhyate ekatvābhiniveśena । tadā nīlādīni vibhāgarūpeṇa vyavasthitāni parityajyānyaccitramakṛtrimeṣvapi nāstyeva । ekatrābhiniveśastatra śaraṇaṃ । taccāvayavinamantareṇāpi kṛtrimeṣu vidyate । tataḥ sāpi pratyāśā vyapagataiveti nāvayavimaścitratā yuktimatī । pratyakṣānumānayorasādhakatvāt । ekākarṣaṇetvaparākarṣaṇamayaskāntāyogolakādīnāmupalabhyata eva । tatra cānekasya sakṛdupalambha iti siddhaṃ ।

<h2 id='282,vi'>282,vi <small><small>(<a href='docExplore?doc_id=PVA_282,vi_282,viii'>PVA_282,vi_282,viii</a>)</small></small></h2>

atha krameṇaiva kṛtrimeṣu nīlādīnāmupalambhastadanyatra sakṛditi vibhāgaḥ । tadapyasata ।

<h2 id='282,vii'>282,vii <small><small></small></small></h2>

	tulyārthākārakālatve nopalakṣitayordhiyoḥ ।
	nānārthā kramavatyaikā kimekārthā'kramā'parā ॥ 203 ॥

<h2 id='282,viii'>282,viii <small><small></small></small></h2>

arthākārakālayoḥ samānatve 'pi dhiyorekā nānārthapratibhāsā kramavatyaparā tu punarekamevārthamavayavinaṃ svagocaracāriṇamvidadhānā na kramavatīti kimatra nibandhanaṃ । na khalu sarvatra samānatopalakṣaṇe vilakṣaṇatvamabhyupagamaviṣayaḥ । kṛtrimākṛtrimacitrābhimatayoścedamabhyupagamyate । tadetadapramāṇakamabhyupagamamātrakanna trāṇāya ।

<h2 id='282,ix'>282,ix <small><small>(<a href='docExplore?doc_id=PVA_282,ix_282,xi'>PVA_282,ix_282,xi</a>)</small></small></h2>

nanu yadi kutaścit pramāṇabalādayamekānekavibhāgastadā ka ivātra doṣaḥ । na yuktametat 〈।〉 yataḥ ।

<h2 id='282,x'>282,x <small><small></small></small></h2>

	vaiśvarūpyād dhiyāmeva bhāvānāmviśvarūpatā ।
	taccedanaṅgaṅkeneyaṃ siddhā bhedavyavasthitiḥ ॥ 204 ॥

<h2 id='282,xi'>282,xi <small><small></small></small></h2>

ekānekarūpapratibhāsavatīnāṃ dhiyāmeva tadrūpavyavasthāpane prāmāṇyannāparaḥ pramākramaḥ । tāśca tathābhūtavyavasthāpanāprahataprakramā api dhiyo yadi sādharmmyamātropanibandhanaprakalpita prāmāṇyayāparadhiyāvadhūyeran 〈।〉 kva nāma sādharmmyanna labhyametaditi na bhāvavyavasthānāmāstīti sakalamasamañjasambhavet tasmāt ।

<h2 id='282,xii'>282,xii <small><small>(<a href='docExplore?doc_id=PVA_282,xii_282,xiv'>PVA_282,xii_282,xiv</a>)</small></small></h2>

	pratibhāsāntarāsiddhipratibandhā hi tā dhiyaḥ ।
	pratibhāsasyavaiyarthyaṅkathayantīti yuktimat ॥ 364 ॥ (PVA)
	sādharmmyamātrakādeva yadi bhāvaḥ prasidhyati ।
	kva nāma na tadastīti sarva sidhyenna vā kvacit ॥ 365 ॥ (PVA)

<h2 id='282,xiv'>282,xiv <small><small></small></small></h2>

nahi pratyakṣaparigṛhītapratibandhakamanumānamapareṇānumānena tathodayamāsādayatā pratyakṣā<283>ntareṇa vā pratiyogitāyogamvibhrāṇena śakyantiraskarttuṃ । na hi pramāṇaṃ pramāṇena tiraskriyate । samānabalatve kaḥ tiraskāraḥ । pramāṇatvañca kathantiraskārakaraṇe । asamānabalatāyāmvā atha pramāṇameva tanna bhavati yadanumānena vādhyate 〈।〉 anumānameva tanna bhavati yatprakṣeṇeti samānaḥ prasaṅgaḥ । arthapratibhāsā yathā kathañcitkāraṇadoṣato bhavanti nānumānaṃ । tatastadeva bādhakamiti । tadapyasat ।

<h2 id='283,ii'>283,ii <small><small>(<a href='docExplore?doc_id=PVA_283,ii_283,iii'>PVA_283,ii_283,iii</a>)</small></small></h2>

	hetudoṣāt prameye dhīranyathāpīti yuktimat ।
	svarūpe tu kathaṃ yuktā hetudoṣaśatādapi ॥ 366 ॥ (PVA)

<h2 id='283,iii'>283,iii <small><small></small></small></h2>

kramavatpratibhāsasvarūpaṃ hetudoṣādakramambhavatīti na yuktaṃ 〈।〉 na hyekasya svarūpannānā tathā pratipattiprasaṅgāt । apratibhāsa ekasyeti cet । na 〈।〉 svabhāvatā'bhāvaprasaṅgāt । na khalvapratibhāsane pratibhāsanannāma । apratibhāsanampratibhāsanasvabhāva iti durghaṭaṃ । atha kramabhāsanameva netarat । bhrāntimātramevetarat । keyambhrāntiḥ 〈।〉 kimapratibhāsamathānyathā pratibhāsanaṃ 〈।〉 kiñcātaḥ ।

<h2 id='283,iv'>283,iv <small><small>(<a href='docExplore?doc_id=PVA_283,iv_283,vi'>PVA_283,iv_283,vi</a>)</small></small></h2>

	bhrāntirapratibhāsaścet sarvatra syādavāritā ।
	tadeva pratibhātītthaṅakathambhrāntirnirucyate ॥ 367 ॥ (PVA)

<h2 id='283,v'>283,v <small><small></small></small></h2>

yadi sarvā pratibhāsanambhrāntiḥ suṣaptasyopalādeśca bhrāntatāprasaṅgaḥ । yadi cākramasyāpratibhāsaḥ krama eva tarhi pratibhātyanupahatastataḥ kathambhrāntiḥ । na hi stambhādeḥ pratibhāsanameva bhrāntiḥ ।

<h2 id='283,vi'>283,vi <small><small></small></small></h2>

	bhrāntiranyavabhāsaścet svarūpābhāsitā kathaṃ ।
	asvarūpāvabhāse ca tannāstītibhramaḥ katham ॥ 368 ॥ (PVA)

<h2 id='283,vii'>283,vii <small><small>(<a href='docExplore?doc_id=PVA_283,vii'>PVA_283,vii</a>)</small></small></h2>

yadyanyasya vivakṣitāt pratibhāsasya bhrāntatā tadā tarhi svarūpapratibhāsanameva tasya nāsti kathaṃ sā buddhirasti । apratibhāsamānāpi yadi buddhirasti sarvadā sarvasya sarvā eva dhiyaḥ santīti vaktavyaṃ । bhrāntiśca । atha nāstyeva sā buddhiḥ । evantarhyavidyamānaiva kramavatī buddhirakramābhā parotpanneti kathambhrāntiḥ । atha tasyāḥ prameyannāstīti bhrāntirasau ।

<h2 id='283,viii'>283,viii <small><small>(<a href='docExplore?doc_id=PVA_283,viii_283,ix'>PVA_283,viii_283,ix</a>)</small></small></h2>

nanvakrameṣu tilādiṣvakramāyā eva buddheḥ prameyamasti । pratyuta kramavatyāḥ prameyāsambhavo'nyathā'vabhāsanāt । athākramamprameyameva na bhavati tenaivamiti cet । svarūpe 'pi tarhi nākramāvabhāsastato na bhrāntiyogaḥ । atha ।

<h2 id='283,ix'>283,ix <small><small></small></small></h2>

	svarūpe buddhiraparā yadi buddhau kṛtagrahā ।
	kramagrahasvarūpāyāḥ kathamakramabhāsanam ॥ 369 ॥ (PVA)

<h2 id='283,x'>283,x <small><small>(<a href='docExplore?doc_id=PVA_283,x_283,xi'>PVA_283,x_283,xi</a>)</small></small></h2>

yadi kramavatī buddhirbuddhyantareṇa gṛhyate । prameyasyākramāvabhāso na syānmaṇimuktādeḥ । tadgrāhikāyā buddheḥ krameṇa pravarttanāt । buddhigrāhikāyāśca na prameye vṛttiḥ । na ca kramo'krameṇa pratibhāti ।

<h2 id='283,xi'>283,xi <small><small></small></small></h2>

	bhrāntyā tatpratibhāsaścet saivābhrāntiḥprasajyate ।
	prameyagrahaṇantasyāstathā kena nivāryate ॥ 370 ॥ (PVA)

<h2 id='283,xii'>283,xii <small><small>(<a href='docExplore?doc_id=PVA_283,xii'>PVA_283,xii</a>)</small></small></h2>

yadi kramāvabhāsinī buddhirudayavatī buddhibuddhyāpi tathā bhavitavyaṃ । bhrāntyā sakṛd grahaṇañcedekayā sakṛdanekagrahaṇaprasaṅgaḥ । na hi pūrvāparagrahaṇānāmekatā pratītyabhāvāt । uttarayā buddhyaikatayā pratītiriti cet । sāpi kramavatī kathamekatāmpratīyāt । grahaṇakālo hi grāhikālānatipātī । athākramaivāsau 〈।〉 tathā satyekayā'nekagrahaṇaṃ । ata evāsau bhrāntiriti cet । tathāpyanekasvarūpapratibhāsanamavyāvṛttameva 〈।〉 citrābuddhirekaiva cet । kinna maṇimuktādayo nīlādayaśca prameyamvirūpeṇāvabhāsamānā api yadi buddhirūpā iti <284> sarvasya prameyasya tathā prasaṅgaḥ । tasmānna bhrāntāvapi pratibhāsanaṃ yuktaṃ sakṛdanekasya । tasmād yo yathā'nubhūyate sakṛdanyathā vā sa tathaivābhyupagantavyaḥ । tathaiva vicārakramatvāt । anyathā prameyasthityabhāvaḥ ।

<h2 id='284,i'>284,i <small><small>(<a href='docExplore?doc_id=PVA_284,i_284,iii'>PVA_284,i_284,iii</a>)</small></small></h2>

nanvālekhyādau citrabuddhirupalakṣyate । kathamekatā na yuktā । maṇimuktādiṣu tu na citraikā buddhistato buddhereva pratibhāsavibhāgādayamvibhāgaḥ । na 〈।〉 svasamayavirodhāt । yataḥ ।

<h2 id='284,ii'>284,ii <small><small></small></small></h2>

	vijātīnāmanārambhānnālekhyādau vicitradhīḥ ।
	arūpatvānna saṃyogaścitro bhakteśca nāśrayaḥ ॥ 206 ॥

<h2 id='284,iii'>284,iii <small><small></small></small></h2>

yadi buddhiranuvidhīyate svasamayaḥ parityakto vijātīyānārambhāditi । vijātīyasūtrasaṃyogopajanitasya hi paṭādirūpasya na citrāvayavitā ।

<h2 id='284,iv'>284,iv <small><small>(<a href='docExplore?doc_id=PVA_284,iv_284,vi'>PVA_284,iv_284,vi</a>)</small></small></h2>

	atha buddhiriyambhrāntā tathāpyasti sakṛdgrahaḥ ।
	asattyarūpagrahaṇe sattyarūpagraho na kiṃ ॥ 371 ॥ (PVA)

<h2 id='284,v'>284,v <small><small></small></small></h2>

bhrāntāpi hi buddhiḥ pravarttamānā sakṛdanekagrahaṇe pravarttata eva 〈।〉 ko hi purovarttitvapratibhāsane sattyāsattyayorvivekaḥ । atha buddhereva tadrūpaṃ । tadetadasat ।

<h2 id='284,vi'>284,vi <small><small></small></small></h2>

	satyabuddherasadrūpamātmabhūtaṅ kathanna tat ।
	ekātmatve vibhāgoyamasattyau naikatā'thavā ॥ 372 ॥ (PVA)

<h2 id='284,vii'>284,vii <small><small>(<a href='docExplore?doc_id=PVA_284,vii_284,x'>PVA_284,vii_284,x</a>)</small></small></h2>

athāpi syād 〈।〉

<h2 id='284,viii'>284,viii <small><small></small></small></h2>

	ātmābuddhestena rūpeṇa sattyaḥ pītādyātmā bāhyarūpastvasattyaḥ ।
	naitatsārantasya rūpaṃ na taccet tasminneṣā kalpanā yuktiyuktā ॥ 373 ॥ (PVA)

<h2 id='284,x'>284,x <small><small></small></small></h2>

athāpi syād 〈।〉 ātmarūpe pravarttata ekāpi buddhiranekatra tatra prayāsābhāvāt । pararūpe tu mahān prayāso manaso gamanādilakṣaṇastato naikayā grahaṇasambhavo grahaṇasya sakṛd viruddhadeśeṣvasambhavāt । yadi tarhi gamane na mano grahaṇakāraṇaṃ 〈।〉

<h2 id='284,xi'>284,xi <small><small>(<a href='docExplore?doc_id=PVA_284,xi'>PVA_284,xi</a>)</small></small></h2>

śākhācandramasostulyakālagrahaṇāsambhavaḥ । śīghravṛttessakṛdgrahaṇāvabhāsa iti cet । na 〈।〉 atidūre śīghratā'sambhavāt । kiñca 〈।〉 kimatrapramāṇamprāpyakāri cakṣurādīti । paraḥ prāha । upalabdhyanupalabdhyoranāvaraṇetarāpekṣaṇāt dūretarāpekṣaṇācca । yadi cakṣurādikamaprāpyakāri bhavet । yathāha 〈।〉 cakṣuḥśrotramano'prāptaviṣayamiti 〈।〉 tadāvaraṇabhāvādanupalabdhiranyathopalabdhiriti na syāt । na hi tatrāvaraṇamvyāghātakaraṇasamarthaṃ । prāpyakāritve tu mūrttadravyapratighātādupapattimān vyāghātaḥ । atidūratve ca gamanābhāvāt । tadasat । aprāpyakāritve 'pi yogyadeśāpekṣaṇādayaskāntavat । na khalvayaskānto'prāpyākarṣaṇe pravarttamāno'yasaḥ sarvasya samarthaḥ । atha tatrāpyayaḥsparśostyeva । sūkṣmatvādanupalakṣito yathā nāyanaraśmisaṃsparśaḥ ।

<h2 id='284,xii'>284,xii <small><small>(<a href='docExplore?doc_id=PVA_284,xii_284,xiv'>PVA_284,xii_284,xiv</a>)</small></small></h2>

nanvetadevānyena sādhyate kathantadeva sādhanaṃ 〈।〉 tasmāt ।

<h2 id='284,xiii'>284,xiii <small><small></small></small></h2>

	atyantaṅkriyamāṇeyannaṣṭaiḥ kaṣṭaprakalpanā ।
	viduṣāmupahāsāya varttate na tu samvidā ॥ 374 ॥ (PVA)

<h2 id='284,xiv'>284,xiv <small><small></small></small></h2>

athāpi syāt 〈।〉 saṃsṛṣṭasyākarṣaṇandṛṣṭamityayaskāntākṛṣyamāṇasyāpi tat । na 〈।〉 mantrasyāpyākarṣakatvandṛṣṭantadā kṛṣṭasyāpi sparśaprasaṅgenātiprasaṅgāt । bhavatu tatrāpīticet । na 〈।〉 śabdasya guṇatvāt । yadi vānaikāntikatvadarśanaviṣaye 'pi sa eva dharmma āsajyate । na kvacidanaikāntikatvena bhavitavyaṃ । sa śyāmastatputratvāditi vyabhicāradarśane gauraputreṇa tatrāpyasti śyāmateti prasaṅgaḥ । kasmānna dṛśyata iti । adarśanakāraṇamatramīyatāṃ ।

<285>

<h2 id='285,i'>285,i <small><small>(<a href='docExplore?doc_id=PVA_285,i'>PVA_285,i</a>)</small></small></h2>

kiñca । yadi cakṣūraśmayonirgatya saṃsarggavantaḥ kasmādatidūre 'pi na darśanamavyavahite pradīparaśmivaditi na doṣaḥ । evantarhi atinikaṭagrahaṇaprasaṅgaḥ । na hi pradīparaśmayo'tinikaṭe na pravarttante । tasmādaparo dharmaścakṣurādīnāmpradīpādabhyupagantavyaḥ । sa eva grahaṇakāraṇanna raśmisannikarṣaḥ yadi ca raśmayaścakṣurādīnāmanukāre 'pi grahaṇaprasaṅga । atha manasaḥ sā śaktiryataḥ sā śīghratā । sakṛdgrahaṇameva tarhi janayatu kimanayā kaṣṭakalpanayā । na ca manastathābhūtaṃ pramāṇasiddhaṃ । manaskāra eva pūrvavijñānarūpastadarthakriyākārī । tasya viṣayāntarāvadhānavaiguṇye'nyatra jñānānupapatteryugapajjñānānutpattistataścānyathāsiddhitvāt na manastato liṅgādavagatiḥ ।

<h2 id='285,ii'>285,ii <small><small>(<a href='docExplore?doc_id=PVA_285,ii_285,iii'>PVA_285,ii_285,iii</a>)</small></small></h2>

	tasmād buddhistadatkāragrāhikā vyapadiśyate ।
	sandaṃśairiva vijñānairna tvarthagrahaṇekṣaṇam ॥ 375 ॥ (PVA)

<h2 id='285,iii'>285,iii <small><small></small></small></h2>

tasmādabhrāntamevālekhyānekākāragrahaṇaṃ sakṛt । atha tatra saṃyogaścitro nāvayavirūpaṃ । tadasat । saṃyogasya guṇatvānna tatra rūpagrahaṇasamavāyaḥ । tathā sati guṇavaditi dravyameva bhavet । evañca vijātīyānārambhāditi samayavyatikramaḥ ।

<h2 id='285,iv'>285,iv <small><small>(<a href='docExplore?doc_id=PVA_285,iv_285,v'>PVA_285,iv_285,v</a>)</small></small></h2>

athopacāreṇa saṃyogasya citratā । tadapyasat । ekārthasamavāyena hi vanaṅkusumiti yathā buddhistatheyamapi syāt । na cānayoḥ sāmyaṃ । vanaṃ hi vahutvasaṅkhyāyā taruṣvasamavetā yatra kusumitatvantata ekārthasamavāya ityuktaṃ । natvatra citratvamavayaveṣu samavetaṃ yatra saṃyogaḥ । yadāha ।

<h2 id='285,v'>285,v <small><small></small></small></h2>

	pratyekamavicitratvāt ;

<h2 id='285,vi'>285,vi <small><small>(<a href='docExplore?doc_id=PVA_285,vi_285,vii'>PVA_285,vi_285,vii</a>)</small></small></h2>

na khalu pratyekaṃ sūtrādīnāñcitratā yena tatsamavetaḥ saṃyogo 'pi tathā bhavet । atha yathāgnitvaṅ gṛhītamagnau tīkṣṇatāsādharmmyagrahaṇopapāditā'gnivāsanāprabodhastasya smarannadhyāropayati māṇavake 'pi pāvakatāṃ । tathā krameṇa gṛhītānnīlādīnanyataragrahaṇasamaye gṛhyamāṇe'dhyāropayatīti citrapratītiḥ । tadanupapannaṃ । yataḥ ।

<h2 id='285,vii'>285,vii <small><small></small></small></h2>

	gṛhīteṣu krameṇa ca ।
	na citradhīsaṅkalanamanekasyaikayā'grahāt ॥ 207 ॥

<h2 id='285,viii'>285,viii <small><small>(<a href='docExplore?doc_id=PVA_285,viii'>PVA_285,viii</a>)</small></small></h2>

tatra hi tīkṣṇatāsādṛśyamadhyāropanimittamiha tu gṛhyamāṇaspa nīlādeḥ kathamadhyāropaḥ । atha pratyāsattiḥ । sā sakṛd grahaṇa evopapattimatī । kramagrahaṇe tu na pratyāsattigrahaṇaṃ । taddeśe grahaṇāditi cet । taddeśagrahaṇe 'pi na pūrvāparayościtratāgrahaḥ । adhyāropād bhavatīti na yuktaṃ । asyaiva cintyatvāt । atha smaryamāṇaṅ gṛhyamāṇatayā pratyavabhāsate bhedāgrahaṇāt । kathamanyasyānyathā grahaḥ । smaryamāṇarūpatāmparityajya pratibhāsane grahaṇameva tat । tato na saṅkalanaṃ । atha grahaṇarūpameva saṅkalanaṃ । tathā sati anaikasyaikayā graha eva prasaktaḥ । na ceṣyate । cakṣurvyāpāreṇa sakalasya pratītyupalakṣaṇāt । tasmādanarthamamībhiranibaddhakalpanākalaṅkāṅkitajaḍajanakalpitairityāha ।

<h1 id='2.1.2.5.1.2'>2.1.2.5.1.2</h1>

<(citraikatvacintā)—>

<h2 id='285,ix'>285,ix <small><small>(<a href='docExplore?doc_id=PVA_285,ix_286,i'>PVA_285,ix_286,i</a>)</small></small></h2>

	nānārthikā bhavet tasmā〈t〉 siddhāto 'pyavikalpikā ।
	vikalpayannapyekārthaṃ yatonyadapi paśyati ॥ 208 ॥

<286>

<h2 id='286,i'>286,i <small><small></small></small></h2>

citrapratibhāse hi nānānīladirūpe nīlamidamiti vikalpayannapi paryantavartipītādikampaśyatyeva na ca yugapadanekavikalpasambhavaḥ । citramiti vikalpate eveti cet । na 〈।〉 niyamābhāvāt । na hyavaśyañcitramityeva vikalpitavyaṃ । ekatrāpi vikalpadarśanāt । evañca sakṛt sakalanīlādyākārā buddhirekaiva citrākārā । tatra codyaṃ ।

<h2 id='286,ii'>286,ii <small><small>(<a href='docExplore?doc_id=PVA_286,ii_286,v'>PVA_286,ii_286,v</a>)</small></small></h2>

	citrāvabhāseṣvartheṣu yadyekatvanna yujyate ।
	saiva tāvat kathambuddhirekā citrāvarbhāsanī ॥ 209 ॥

<h2 id='286,iii'>286,iii <small><small></small></small></h2>

etat pratipādayati ।

<h2 id='286,iv'>286,iv <small><small></small></small></h2>

yathaiva buddhirbhavatā citrākāropagamyate । tathaiva yadi bāhyo 'pi vibhāgastatra kiṅkṛtaḥ ॥

<h2 id='286,v'>286,v <small><small></small></small></h2>

vaiśvarūpyād dhiyāṃ yatra bhāvānāṃ citrarūpatā । tadārūḍhasya kimbuddherna bhaviṣyati ॥

<h2 id='286,vi'>286,vi <small><small>(<a href='docExplore?doc_id=PVA_286,vi_286,ix'>PVA_286,vi_286,ix</a>)</small></small></h2>

tasmād buddhidṛṣṭānte nānaikāntikametaccitratvādevānekamiti । tatredamucyate ।

<h2 id='286,vii'>286,vii <small><small></small></small></h2>

	idamvastubalāyātaṃ yad vadanti vipaścitaḥ ।
	yathā yathā'rthāścintyante viśīryante tathā tathā ॥ 210 ॥

<h2 id='286,viii'>286,viii <small><small></small></small></h2>

yataḥ ।

<h2 id='286,ix'>286,ix <small><small></small></small></h2>

	kiṃsyāt sā citrataikasyāṃ; na syāt tasyāṃ matāvapi ।
	yadīdaṃ svayamarthānāṃ rocate tatra ke vayaṃ ॥ 211 ॥

<h2 id='286,x'>286,x <small><small>(<a href='docExplore?doc_id=PVA_286,x'>PVA_286,x</a>)</small></small></h2>

ayamarthaḥ । na khalvekā satī buddhirapi citrā 〈।〉 tatrāpyanekākāratvādanekaivākāralakṣaṇatvād vastunaḥ । ākārabahutvena niyamena vastuno 'pi । tatastāvatya eva buddhayo yadi kā kṣatiruttarapakṣavādinaḥ । atha nānātve buddhīnāṃ pratiparamāṇu tāvatyo buddhaya iti paramāṇugrahaṇaprasaṅgo'nekapratipatyaprasaṅgaśca । parasparamapratipatterabhāvāt । na khalu svasamviditānānnānātvapratipattiḥ । santāntarasyāpi pratibhāsaprasaṅgāt । naitadasti । dṛṣṭatvāt । na hi dṛṣṭe 'pyanupapannatā nāma । na tarhi svasamvedanamparasparasyāpi vedanāt । na svasamvedanamantareṇa vedanāsambhavāt । etacca pratipādayiṣyate । samvedane tu parasamvedanena prayojanameva । kastarhi bahutvampratipadyatāṃ । na kaścit । tadvyatirekeṇa pratipatturabhāvāt । tasmāt ।

<h2 id='286,xi'>286,xi <small><small>(<a href='docExplore?doc_id=PVA_286,xi_286,xiii'>PVA_286,xi_286,xiii</a>)</small></small></h2>

	naikatvannāpi nānātvambuddhīnāmupapattimat ।
	ekatve citratā'bhāvo'nekatve sutarāmasat ॥ 376 ॥ (PVA)

<h2 id='286,xii'>286,xii <small><small></small></small></h2>

tasmād yathā yathā vastu cintyate tathā viśīryata eveti kimatra kurmaḥ । tasmādāha । "vijñānamvijñānarūpatayā śūnyamiti sakaladharmaśūnyataiva nyāyyā ।"

<h2 id='286,xiii'>286,xiii <small><small></small></small></h2>

atha pratibhāsamānaṅ kathamekatvānekatvavikalpanādeva na bhavati । vikalpamānamapi tat pratibhāsata eva । māyāmarīciprabhṛtipratibhāsavadasattve 'pi na doṣaḥ । teṣāmapyavidyamānatve kathampratibhāsaḥ । pratibhāsaścet kathamavidyamānatā । arthakriyākāritvā'bhāvādeva । arthakriyākāritvalakṣaṇatvāt sattvasya na pratibhāsamātreṇa sattvavyavahāraḥ । keśādipratibhāse 'pyasattvaniścayāt ।

<h1 id='2.1.2.5.1.3'>2.1.2.5.1.3</h1>

<(arthakriyā)—>

<h2 id='286,xiv'>286,xiv <small><small>(<a href='docExplore?doc_id=PVA_286,xiv_287,ii'>PVA_286,xiv_287,ii</a>)</small></small></h2>

nan keyamarthakriyā 〈।〉 kimpratibhāsamānādaparā'tha tadeva । aparā cet । tasyā api

<287>

<h2 id='287,i'>287,i <small><small></small></small></h2>

pratibhāsamānarūpādaparārthakriyā'bhyupagamyate'navasthānādapratipattiḥ । saiva cet । sarvapratibhāsanāṃ sattvaprasaṅgaḥ iti na māyādīnāmasattvaṃ । atrocyate ।

<h2 id='287,ii'>287,ii <small><small></small></small></h2>

	kasyacid vyatiriktaiva kasyacit tadviparyayāt ।
	svabhāva eṣa bhāvānāmvibhāgena vyavasthitiḥ ॥ 377 ॥ (PVA)

<h2 id='287,iv'>287,iv <small><small>(<a href='docExplore?doc_id=PVA_287,iv_287,v'>PVA_287,iv_287,v</a>)</small></small></h2>

na hi pratibhāsamāna ityeva sarvorthakriyā । ya evārthakriyātvena pratibhāti sa evārthakriyāsvabhāvaḥ । na cārthakriyāsvabhāvasyāsattvavyatirekeṇa vyatirekeṇa ca sattvavyavasthiteḥ । evantarhi na sarvapratibhāsānāmasattvaṅ kasyacidarthakriyāsambandhāt । na 〈।〉 parābhyupagamena prasaṅgakaraṇāt । arthakriyayā hi sattvamabhyupagacchanti sattvavādinaḥ । tatpratibhāsavyatirekeṇārthakriyā । na hi nīlādisvarūpādaparamarthakriyātvamavabhāsate । yadeva yasyeṣṭaṃ saivārthakriyā । etadanavasthitameva kasyacit । kiñcideveṣṭaṃ । pīḍānivarttanamāhlādanaṃ cārthakriyeti cet । na 〈।〉 pīḍāhlādayorapyanavasthitatvāt । bhāvanāvaśena ca sarvasyotpatteḥ । bhāvanāyā bhāve cābhāvādasattvameva parāmārthata iti vyavasthā । yadyevambhāvanābalāt jñānameva tathā bhūtanna tvasattvaṃ । avidyāvaśādutpanatvamevāsattvaṃ । tathābhūtasya sthitarūpasyāsattvāt । pratibhāsamātreṇatvavicāritaramaṇīyena bhāvāt samvṛti sattyataiva ।

<h2 id='287,v'>287,v <small><small></small></small></h2>

	tasmānnārtheṣu na jñāne sthūlābhāsastadātmanaḥ ।
	ekatra pratiṣiddhatvād bahuṣvapi na sambhavaḥ ॥ 212 ॥

<h2 id='287,vi'>287,vi <small><small>(<a href='docExplore?doc_id=PVA_287,vi^1'>PVA_287,vi^1</a>)  (<a href='docExplore?doc_id=PVA_287,vi^2'>PVA_287,vi^2</a>)</small></small></h2>

arthaiṣu hi paramāṇuṣvavayaviṣu ca na sthūlābhāsaḥ । sthūlatā hi digbhāgabhinnā digbhāgānāñca parāparaparihāreṇa sthānānaikatvaṃ । atha bahuṣu sthūlābhāsatā । tathā hi bahavaḥ samānajātīyāḥ paramāṇavo'vicchinnatayā pratibhāsamānāḥ sthūlatayā vyapadiśyante । naitadapi yuktaṃ । bahava evate sthūlatāyāḥ pratyekamabhāvāt । samudāyasya bhaviṣyatīti cet । koparastebhyaḥ samudāyaḥ । ekaghanaśca pratibhāsaḥ sthūlavyapadeśabhāk । na ca paraspararviviktapratibhāse ekaghanatāstyantarālasyāpi pratibhāsanāt । atha na pratibhāti na tarhi te pratibhāsitāḥ syuḥ । atha paramāṇupralaye tatsaṃyogādanya evāvayavī jāyate । na tatra paramaṇavo'vayavā vā kecana । yadyanya evāvayavī utpannastathā sati paramāṇavo 'pi naśyantyavayavī cāparautpanno vījādivāṃkuraḥ । tataśca saṃyogasahāyāḥ paramāṇavādayo'vayavinaṃ svasamavetamārabhanta iti samavāyikāraṇatvantantvādīnānna syāt । dviṣṭhatvāt sambandhasya । iha buddhiśca nirālambanā bhavet । saptamyarthasyābhāvāt । tasya vā'navayavasya grahaṇe parabhāgādigrahaṇaprasaṅgaḥ । parabhāge ca dṛśyamāne'parasyāpi darśanantasyāpyavayavitvāt । parabhāgasyeti sarvaḥ sarvadarśī bhavet । atha parabhāgo na dṛśyate । parabhāgasyaivābhāvāt pareṇa kathandṛśyate । anya evāsāviti cet । na tarhyasāvavayatī । na ca sthūlatā । paryāyeṇa tasya darśanamiti cet । na 〈।〉 ekatra payīyāsambhavāt । na ca sa evāsāviti śakyampratipattuṃ । spṛśyatayā dṛśyatayā ca pratīteravayavīti cet । na । pramāṇābhāvāt । parasparasvarūpaparihāreṇa pratipattau kathamekatvaṃ । grahaṇakṛtoyamparasparavibhāgo grāhyantvekameva । sakalastarhi bhedo viśīryate । dvayameva bhavet । na ca tadvyatirekeṇa tasyāpi pratibhāsanamiti śūnyāḥ sarvadharmmāḥ । na ca yadeva dṛśyate tadeva spṛśyata iti pramāṇamasti । tasmānnāvayavī nāvayavāḥ pratibhāsagocar(a)〈ā〉ḥ । pratibhāsa ityevāstu । yadi tarhi pratibhāsa evāyaṃ sa eva vi jñā na vā daḥ prasaktaḥ । kathaṃ sarvadharmmaśūnyatā । atrocyate ।

<288>

<h2 id='288,i'>288,i <small><small>(<a href='docExplore?doc_id=PVA_288,i_288,iii'>PVA_288,i_288,iii</a>)</small></small></h2>

	paricchedontaranyoyambhāgo bahiriva sthitaḥ ।
	jñānasyābhedino bhedapratibhāso hyupaplavaḥ ॥ 213 ॥

<h2 id='288,ii'>288,ii <small><small></small></small></h2>

jñānamapi yadīdaṃ svasamvedanaṃ svasvarūpaparyavasānāt bhedāvabhāsitā na yuktā । na hi svasamvedane parasamvedanaṃ । tato na bhedapratibhāsaḥ । atha paraspareṇaiva samvedanantena bhedaḥ । tatrāpi ।

<h2 id='288,iii'>288,iii <small><small></small></small></h2>

	pratyekampratipattau syāt santānāntaravat pramā ।
	tathā mayā paricchinnamiti nāstyasvavedane ॥ 378 ॥ (PVA)

<h2 id='288,v'>288,v <small><small>(<a href='docExplore?doc_id=PVA_288,v_288,vi'>PVA_288,v_288,vi</a>)</small></small></h2>

yadi te vedane svañca parañca vittaḥ svaparavedane । dvayaṃ svasamvedanamāyātaṃ । na hi svarūpasamvitparasamvidamāviśati । atha svasamvedanannāsti । parasyaiva samvedanamparasparābhyāṃ । tathā sati devadattayajñadattaparicchinnamiva na dvayamiti vedyeta । mayā viditametaditi ca na syāt kartturasvasamvedanatvenāvabhāsanāt । tataśca te eva svasamvedane syātāṃ । tathā ca santānāntarapratipannavadapratipattirdvayoḥ । ata evātmā dvayoḥ pratipatteṣyate'nyathāyamprasaṅga iti paraḥ । atrocyate ।

<h2 id='288,vi'>288,vi <small><small></small></small></h2>

	svasamvedanetaratve pūrvanyāyānatikramāt ।
	so 'pi paryanuyogena naivānena vimucyate ॥ 379 ॥ (PVA)

<h2 id='288,vii'>288,vii <small><small>(<a href='docExplore?doc_id=PVA_288,vii'>PVA_288,vii</a>)</small></small></h2>

yadi samvedanarūpa ātmā tasya tasya svātmani nimagnatvānna parasamvedanaṃ । parasyāpi vedane ko virodha iti cet । tena rūpeṇa paramvetti pareṇa vetti vikalpayorekatra sthātavyaṃ । svarūpeṇa vettīti na yuktaṃ । svarūpasya svātmani vyavasthānāt । svarūpe niviṣṭaṃ yad rūpaṃ svābhimukhameva tatkathamparamvetti । anyamukhañcet । tena tarhi svātmā na pratīyate । tataḥ santānāntaravedanavanna dvayaṃ pratītiḥ । yasya tadasti mukhadvayaṃ sa eka iti cet । dvayametaditi kaḥ pratipattimān । sa eveti cet । punarābhimukhyadvayena prayojanamityanavasthā । tataḥ svasamvedanarūpaṃ trayaṃ । tatastadvedanepara ātmopagantavyaḥ । punarapara iti mahatyanarthaparamparā । tato vedanādekameva samvedanamato "jñānasyābhedino bhedapratibhāsa upaplava" iti jñānamati svarūpeṇāpratipannamasadeveti śūnyataivāvaśiṣyate । yataḥ ।

<h2 id='288,viii'>288,viii <small><small>(<a href='docExplore?doc_id=PVA_288,viii_288,ix'>PVA_288,viii_288,ix</a>)</small></small></h2>

	tatraikasyāpyabhāvena dvayamapyavahīyate ।
	tasmāt tadeva tasyāpi tattvaṃ yā dvayaśūnyatā ॥ 214 ॥

<h2 id='288,ix'>288,ix <small><small></small></small></h2>

syādetad 〈।〉 ekasya parityāge jñānamātrambhaviṣyati । pratibhāsamānaparityāge dvayamapi tathā na vā kiñcidityekānta eṣaḥ । astu dvayamapīti cet । na 〈।〉 uktottaratvāt । na svasamvedanamparasamvedanamiti pratipādanāt । tasmācchūnyataiva jyāyasīti yuktaṃ ।

<h2 id='288,x'>288,x <small><small>(<a href='docExplore?doc_id=PVA_288,x_289,ii'>PVA_288,x_289,ii</a>)</small></small></h2>

idānīṃ mādhyamika-yogācārabāhyārthavādinayena ca śūnyatārthampratipādayati । rūpamvedanā saṃjñā saṃskāra 〈o〉 vijñānamityādibhāvānāmvyavasthā sā ।

<h2 id='288,xi'>288,xi <small><small></small></small></h2>

	tadbhedāśrayaṇī ceyambhāvānāmbhedasaṃsthitiḥ ।
	tadupallavabhāve ca teṣāmbhedo 'pyupaplavaḥ ॥ 215 ॥

<289>

<h2 id='289,i'>289,i <small><small></small></small></h2>

vijānātīti vijñānamiti ।

<h2 id='289,ii'>289,ii <small><small></small></small></h2>

	na grāhyagrāhakākāravāhyamasti ca lakṣaṇam ।
	ato lakṣaṇaśūnyatvānni〈ḥ〉 svabhāvāḥ prakāśitāḥ ॥ 216 ॥
	vyāpāropādhikaṃ sarvaṃ skandhādīnāmviśeṣataḥ ।
	lakṣaṇaṃ sa ca tattvanna tenāpyete vilakṣaṇāḥ ॥ 217 ॥

<h2 id='289,iv'>289,iv <small><small>(<a href='docExplore?doc_id=PVA_289,iv_289,vi'>PVA_289,iv_289,vi</a>)</small></small></h2>

— ityantaraślokāḥ ।

<h2 id='289,v'>289,v <small><small></small></small></h2>

nanu bāhyapadārtharūpādideśanā bhagavatastadanyā ca kathamiti vaktavyamityāha ।

<h2 id='289,vi'>289,vi <small><small></small></small></h2>

	yathā svampratyayāpekṣādavidyopaplutātmanāṃ ।
	vijñaptirvitathākārā jāyate timitādivat ॥ 218 ॥
	asamviditatattvā ca sā sarvāparadarśanaiḥ ।
	asambhavād vinā teṣāṅ grāhyagrāhakaviplavaiḥ ॥ 219 ॥
	tadupekṣitatattvārthaiḥ kṛtvā gajanimīlanaṃ ।
	kevalaṃ lokabuddhyaiva bāhyacintā pratanyate ॥ 220 ॥

<h2 id='289,ix'>289,ix <small><small>(<a href='docExplore?doc_id=PVA_289,ix'>PVA_289,ix</a>)</small></small></h2>

nanu yadi paramārthataḥ sakalameva śūnyam 〈।〉 bhagavāṃśca tattvadarśī 〈।〉 tatkathambāhyapadārthadeśanā bhagavataḥ । na hi tattvadarśyatattvandeśayati । deśane vā kathantattvadarśīti gamyate । atrocyate । na bāhyārthavidhānārthambhagavato bāhyadeśanā 〈।〉 api tvanuvādārtham 〈।〉 ātmaniṣedhasya tadanuvādena vivakṣitatvāt । anuvādo 'pi kathaṃ śūnyatādarśinastadapratibhāsanāt । na 〈।〉 lokabuddhyaivānuvādasambhavāt । lokasya ca tathā buddhiranādyavidyābhyāsāt ।

<h2 id='289,x'>289,x <small><small>(<a href='docExplore?doc_id=PVA_289,x_289,xii'>PVA_289,x_289,xii</a>)</small></small></h2>

nanu yadi lokabuddhirbhagavataḥ kathantattvadarśitā । na 〈।〉 pūrvavedhena deśanāsambhavāt । cakrabhramaṇavat । tasmādanekākāradeśanāvatārāya lokasya virudhyate ।

<h2 id='289,xi'>289,xi <small><small></small></small></h2>

evantāvad buddheḥ śūnyatāmabhyupagamyānaikāntiparihāraḥ kṛtaḥ । idānīñcitratvamabhyupagamya pariharati । citrābhāsāpi buddhirekaiva bāhyacitravilakṣaṇatvāt । śakyavivecanañcitramanekamaśakyavivecanāśca buddhernīlādayaḥ । yataḥ ।

<h2 id='289,xii'>289,xii <small><small></small></small></h2>

	nīlādiścitravijñāne jñānopādhirananyabhāk ।
	aśakyadarśanaḥ, taṃ hi patatyarthe vivecayan ॥ 221 ॥

<h2 id='289,xiii'>289,xiii <small><small>(<a href='docExplore?doc_id=PVA_289,xiii'>PVA_289,xiii</a>)</small></small></h2>

citravijñānātmabhūto yo nīlādiḥ kevalo'śakyadarśanastato vivecayitumaśakyatvādekataiva buddheścitrāyāmapi । yadi tarhi citramapyekaṃ śabdādipratibhāsyapyekaḥ syāt । bhavatu yadi vivecayitunna śakyaḥ । atha karṇṇau pidhāyāpi rūpādikamupalabhyate । tataḥ kevalagrahaṇādanekatā । tadapyasat । na jñānasya vivecanaṃ । tadā pūrvapratibhāsasyābhāvāt । apratibhāsanāt । apratibhāsamāno <?> śabda āste tato bheda iti cet । nāsau tadā jñānaparokṣatvād 〈।〉 evaṃ hi vivecayannartha eva patedasamviditatvādarthasya ।

<h2 id='289,xiv'>289,xiv <small><small>(<a href='docExplore?doc_id=PVA_289,xiv_290,ii'>PVA_289,xiv_290,ii</a>)</small></small></h2>

atha pūrvakavijñānākārāt sahapratibhāsamānādidānīṅkevalaḥ pratibhāsamānonya iti vivecanaṃ । tadapyasat । na hi pūrvatāyāṃ jñānampratyakṣampravarttate'pi tu ।

<290>

<h2 id='290,i'>290,i <small><small></small></small></h2>

	yad yathā bhāsate jñānantat tathaivānubhūyate ।

<h2 id='290,ii'>290,ii <small><small></small></small></h2>

iti nāma syāt । na tvanubhatabhāsīditi bhavati । na hi svasamvedanapratyakṣamparokṣe pravarttate । parokṣasyāsvasamvedanāt ।

<h2 id='290,iii'>290,iii <small><small>(<a href='docExplore?doc_id=PVA_290,iii'>PVA_290,iii</a>)</small></small></h2>

atha smatvā jñāyate । na yuktametat । smṛterapramāṇatvāt । athānubhavādutpattimatī smṛtiḥ pramāṇameva nānubhavāt smṛtirudayavatīti kiñcidatra pramāṇamanubhavakāle smṛtirabhāvāt । na cāsya smṛtirahamanubhavādutpanneti jānāti । anubhavasya tayā'darśanāt । anubhāvānubhave vā na smṛtirbhavet । anubhava eva tadā syāt । tasmādaśakyavivecanañcitramekamiti na doṣaḥ । bāhyasyāpi tarhyaśakyavivecanatvādekateti cet । na 〈।〉 tadaiva pareṇaikasya darśanāt ।

<h2 id='290,iv'>290,iv <small><small>(<a href='docExplore?doc_id=PVA_290,iv_290,vi'>PVA_290,iv_290,vi</a>)</small></small></h2>

atha pareṇa yad dṛśyate tadanyadeva sutarāṃ tarhi vivekaḥ । svadṛṣṭamevaikamiti cet । na 〈।〉 svasamvedanapratibhāsājjñānameva tat ।

<h2 id='290,v'>290,v <small><small></small></small></h2>

	iti nāmaikabhāvaḥ syāccitrākārasya cetasaḥ ॥ 222 ॥

<h2 id='290,vi'>290,vi <small><small></small></small></h2>

na hi jñānatvampratyākhyāya vivecanamasti । tasmād grāhyagrāhakanīlādyākārā citrā buddhirekaiveti citrādvaitameva । na vā taccitramacitrād bhedena vyavasthāpanāsambhavāt । tasmāt samvedanameva kevalamadvaitamaparasyābhāvāditi sthitaṃ । evantarhi bhāvābhāvābhyāmvivekasambhavāt kathamadvaitaṃ । tathā hi ।

<h2 id='290,vii'>290,vii <small><small>(<a href='docExplore?doc_id=PVA_290,vii_290,ix'>PVA_290,vii_290,ix</a>)</small></small></h2>

	na bhedosti tato'bhāvād bhinno'bhedo vyavasthitaḥ ।
	abhāvāpratipattau tu bhedyasyādvaitatā kutaḥ ॥ 380 ॥ (PVA)

<h2 id='290,viii'>290,viii <small><small></small></small></h2>

yadi bhedo nāsti bhedādanyo'bheva evāstīti pratīyate । tathā satyabhāvāmpratipadyamāno bhāvañca bhāvābhāvayordvaitameva pratipadyate tatkathamadvaitaṃ । tathā hi ।

<h2 id='290,ix'>290,ix <small><small></small></small></h2>

	stambhotra kumbhe nāstiti pratiṣedhanna nāstitāṃ ।
	vinābhedasya samvittirāyātā nāntarīyikā ॥ 381 ॥ (PVA)

<h2 id='290,xi'>290,xi <small><small>(<a href='docExplore?doc_id=PVA_290,xi_290,xii'>PVA_290,xi_290,xii</a>)</small></small></h2>

pratiṣedho hi bhedenāntarīyaka eva sakalastatra pratiṣedhampratyeti । pratiṣedhāpratipattau tu yathābhūtābhyanujñānānna kiñcit pratipāditaṃ syāt । parañca pratipādayatā parobhyupagantavya iti kathamadvaitaṃ । na hyātmānameva kaścit pratipādayati ।

<h2 id='290,xii'>290,xii <small><small></small></small></h2>

atha paranna kaścit pratipādayet tathā satyātmana eva vyāmohaḥ kathamadvaitapratipādanaṃ । vyāmohe vā nivarttamāne pararūpasyotpatteradvaitābhāvaḥ । kathañca pūrvāparapratiprattiriti sarvamasamañjasaṃ । atrocyate ।

<h2 id='290,xiii'>290,xiii <small><small>(<a href='docExplore?doc_id=PVA_290,xiii_290,xiv'>PVA_290,xiii_290,xiv</a>)</small></small></h2>

	bhedo nāma na dṛśyoyaṃ yenaivampratipāditaṃ ।
	bhāvābhāvādikalpoyantamprati syānna saṅgataḥ ॥ 382 ॥ (PVA)

<h2 id='290,xiv'>290,xiv <small><small></small></small></h2>

na tāvat pūrvāparayorayambhedaḥ pratibhāsavān । pratyakṣasya pūrvāparayoravṛtteḥ । yadi pūrvampratyakṣe tadaiva pratibhāseta । varttamānataiva tasya syāt । dvitīyavadetadeva tasya varttamānatvaṃ yatpratyakṣe sākṣātkaraṇarūpe pratibhāsaḥ ।

<h2 id='290,xv'>290,xv <small><small>(<a href='docExplore?doc_id=PVA_290,xv_291,iv'>PVA_290,xv_291,iv</a>)</small></small></h2>

atha yogināṃ sākṣātkaraṇenapratibhāsamānamapi kathamatītādikaṃ । atha naityucyate । kathamatītādi vedanaṃ । tadasat ।

<291>

<h2 id='291,i'>291,i <small><small></small></small></h2>

	iha janmani keṣāñcinna tāvadupalabhyate ।
	tāmavasthāṅgatānāntu na vidmaḥ kimbhaviṣyati ॥ 383 ॥ (PVA)

<h2 id='291,ii'>291,ii <small><small></small></small></h2>

yatra hi dṛśyamānābhimatasyāpi pratiṣedhastatrānāgate ka ivādaraḥ । ihāpi sattyasvapnadarśinotītādikamvidantyeva । notthitānāmanupalambhāvasthāyāntathā vyavahārāt । tasmānnātītampratyakṣeṇa gṛhyate nāgataṃ । tataḥ kathantato bhedapratipattiḥ । smaraṇamevātīte tadapyapramāṇaṃ ।

<h2 id='291,iii'>291,iii <small><small></small></small></h2>

athānumānena dṛḍhatādipratipatteḥ kāraṇasya tato bhedaṃ pratyeṣyati । tadapyasat । yataḥ ।

<h2 id='291,iv'>291,iv <small><small></small></small></h2>

	anumānaṃ hi vyathana tena sambandhavittitaḥ ।
	kāraṇasya dṛḍhatvasya na cādhyakṣeṇa vedanaṃ ॥ 384 ॥ (PVA)

<h2 id='291,v'>291,v <small><small>(<a href='docExplore?doc_id=PVA_291,v'>PVA_291,v</a>)</small></small></h2>

yadi bhāvyarthena dṛḍhatāyāḥ kāraṇasya ca sambandhagrahaṇantadānumānaṃ yuktaṃ । pratibaddhāt parokṣārthapratītiranumānamityanumānavādinaḥ । atha pratibandhagrahaṇamantareṇaivānumānandṛṣṭatvāditi cet । atiprasaṅga eva tarhi prasaktaḥ । adṛṣṭatvādeva na bhaviṣyati । na hi dṛṣṭamitaracca śakyamekīkarttu । yadi dṛṣṭatvāt parihāramvadet 〈।〉 dṛṣṭatvamanumānena pratyakṣeṇa veti cintyaṃ । yadyanumānena 〈।〉 tadevānumānañcintyate kathantena । atha pratyakṣeṇa 〈।〉 tadetadasat । nahi pratyakṣeṇānumānaṃ śakyandraṣṭuṃ । tasya parokṣaviṣayatvāt । parokṣe ca pratyakṣasyāvṛtteḥ kathamparokṣaviṣayatayānumānasya svīkāraḥ । na hi parokṣamaviṣayīkurvatā tadviśeṣaṇamanumānaṃ śakyampratipattuṃ ।

<h2 id='291,vi'>291,vi <small><small>(<a href='docExplore?doc_id=PVA_291,vi'>PVA_291,vi</a>)</small></small></h2>

atha tadviṣayatayā na gṛhyate 〈।〉 tathā sati tadanumānanna dṛṣṭameva । kathandṛṣṭatvāditi hetuḥ । svarūpasamvedanamātramevānumānaṃ svasamvedanapratyakṣeṇa tathā dṛṣṭatvāt । athaivameva vyavahārastathā sati । vyavahāramātrakamevāstu kimbhedābhiniveśena । bhedābhiniveśo 'pi dṛśyata iti cet । kindṛṣṭamapanetumaśakyameva 〈।〉 evametaditi ca na saṅgataṃ । sarvasya vyāmohasyāpanetuṃ dṛṣṭatvenā śakyatvād vyarthaka eva bhavatāmupadeśadānodyamaḥ । bhavatāmapi vyarthaka eveti cet । na 〈।〉 adṛṣṭe dṛṣṭābhimānasambhavāt tathābhūtatvakathanārhatvāt । tathā sati bhedābhiniveśamantareṇaiva bhavatāmbhedābhiniveśābhimāna iti tadyoga eva yuktaḥ । tathā hi ।

<h2 id='291,vii'>291,vii <small><small>(<a href='docExplore?doc_id=PVA_291,vii'>PVA_291,vii</a>)</small></small></h2>

	varttamānaḥ pratībhāso nirvibhāgo na bhedabhākr ।
	pūrvāparapratyayayoḥ pratyekañca na bhidgrahaḥ ॥ 385 ॥ (PVA)
	samudāyāt tathā syācced guḍanāgarakāryavat ।
	kāryantatra dvayorekamiti sambhūyakāritā ॥ 386 ॥ (PVA)
	na kāryamiha kiñcittu syāt pūrvāparacetasoḥ ।
	tataḥ parā tu vijñaptiḥ smṛtissānubhavāntarā ॥ 387 ॥ (PVA)
	bhede cānubhavo nāsti smṛtirnānubhavādvinā ।
	tayā samānakālasya vedane prāptamadvayam ॥ 388 ॥ (PVA)

<h2 id='291,xi'>291,xi <small><small>(<a href='docExplore?doc_id=PVA_291,xi'>PVA_291,xi</a>)</small></small></h2>

icchuvikāranāgarābhyāṃ hi tannivarttyaroganivarttanaṃ svāsthyamvā kāryaṅ kriyate । tena samudāyavyapadeśaḥ । iha tu pūrvāparapratyayayoḥ svārthamātrapratītirūpayorna kāryamaparaṃ । pratītistayorātmabhūte ca 〈।〉 tasyāśca bhede kimaparamabhinnaṃ yadapekṣayā samudāyatā bhavet । smṛtistayoḥ kāryamekaṃ pūrvāparagrahaṇarūpā 〈।〉 na smṛtiranubhavād bhavantī tathābhūtarūpānukāriṇī na cānubhāvo dvayagrāhī tato na smṛtirapi । kathantarhi rūpasparśavijñānārthayormānasa eṣa smārtavikalpaḥ । bhedagrahaṇamabhipretya taduktaṃ । na cātra tathā prakram । na ca smṛtirarthagrahaṇe pravarttate yena svatantrā pravartteta । smṛtyā ced dvayaṅ gṛhyate । samānakālamekameva tadavivekāditi pratipāditaṃ । kiñca ।

<h2 id='291,xii'>291,xii <small><small>(<a href='docExplore?doc_id=PVA_291,xii_292,ii'>PVA_291,xii_292,ii</a>)</small></small></h2>

	smṛtireva vivekasya grāhiketi matambhavet ।
	naivānubhava ityetat sāmvṛtambhedavedanaṃ ॥ 389 ॥ (PVA)

<292>

<h2 id='292,i'>292,i <small><small></small></small></h2>

tathā hi ।

<h2 id='292,ii'>292,ii <small><small></small></small></h2>

	raktāraktāvabhāse hi citramekaṅ gatambhavet ।
	pṛthagabhūtammayā dṛṣṭandrakṣyate ca tathā punaḥ ॥ 390 ॥ (PVA)
	evaṃ hi bhedāvasatiranyathā na pravarttate ।
	tasmānna bhedagrahaṇaṅ kvacit sidhyati tattvataḥ ॥ 391 ॥ (PVA)
	na cāvabhāsamātreṇa citrācitravivekitā ।
	tasmāt pūrvānusāreṇa sarvametad vivecyate ॥ 392 ॥ (PVA)

<h2 id='292,v'>292,v <small><small>(<a href='docExplore?doc_id=PVA_292,v_292,vi'>PVA_292,v_292,vi</a>)</small></small></h2>

smṛtyabhyāsāditapāṭavā tarhi pratyakṣād bhedopagraha iti cet ।

<h2 id='292,vi'>292,vi <small><small></small></small></h2>

	pratkṣeṇa na yat siddhantadabhyāsāt kathambhavet ।
	abhyāsādapi tasyeṣṭaṃ yugapat pratibhāsanaṃ ॥ 393 ॥ (PVA)
	tatrāpi tadvivekasya smṛtyaiva kṛtiriṣyate ।
	evañcānubhāvārūḍho na bhedaḥ sidhyati kvacit ॥ 394 ॥ (PVA)
	smṛtau smṛtyanubhavayoḥ kevalonubhavo yadi ।
	anekarūpatā sāpi na viviktā parasparaṃ ॥ 395 ॥ (PVA)
	vivekakaraṇāśakteḥ svayamanyena bhāvataḥ ।
	vicchidya śakyate netunna draṣṭunnānyathā ca yat ॥ 396 ॥ (PVA)

<h2 id='292,x'>292,x <small><small>(<a href='docExplore?doc_id=PVA_292,x_292,xii'>PVA_292,x_292,xii</a>)</small></small></h2>

bhinnenāpi hi kinteta hemopādeyatā kṛteḥ ।

<h2 id='292,xi'>292,xi <small><small></small></small></h2>

nanu smṛtirapi yadi pratyakṣapratyayasamānakālajanmā tena sahaikatāṃ svīkuryāt । savikalpaka eva pratyakṣātmā prasaktaḥ । tataśca vikalpakampratyakṣamiti prastutasya hāniḥ । sopaṃ śuṣke patiṣyāmīti kardame pātaḥ । na sadetat ।

<h2 id='292,xii'>292,xii <small><small></small></small></h2>

	bhedavādinamārabhya smṛteranyattvamucyate ।
	hetusvabhāvabhedena sakalasya vibhinnatā ॥ 397 ॥ (PVA)

<h2 id='292,xiii'>292,xiii <small><small>(<a href='docExplore?doc_id=PVA_292,xiii_292,xiv'>PVA_292,xiii_292,xiv</a>)</small></small></h2>

bhedavādino hi sakala eva bhedo hetubhedena svabhāvabhedāt । tatra smṛtervāsanāmātrakādudayo na tathendriyavijñānasya smṛtiḥ parokṣaviṣayā nendriyajasamvedanamataḥ stambhādivadeva bhedo'nayoriti bā hyā rtha vā dī svābhyupagamena prabodhyate । abhedavādinastu kutoyamvibhāgaḥ ।

<h2 id='292,xiv'>292,xiv <small><small></small></small></h2>

	na hi kāraṇavad vittiḥ pratyakṣeṇa tadagrahāt ।
	anumānantu nādhyakṣamantareṇa pravartate ॥ 398 ॥ (PVA)

<h2 id='292,xv'>292,xv <small><small>(<a href='docExplore?doc_id=PVA_292,xv'>PVA_292,xv</a>)</small></small></h2>

na khalu pratyakṣataḥ pūrvāparastudvayagrahaṇaṃ । kāryābhimatagrahaṇakāle smaraṇameva kāraṇābhimate । yadā sa gṛhyate tadā svarūpeṇaiva grahaṇanna kāraṇatvena । kāryasyāgrahaṇāt । kāryagrahaṇakāle ca tadatītaṃ smaraṇagocara eva । na ca smaraṇamananubhūte na ca kāraṇatvasyānubhavaḥ kathaṃ smaraṇaṃ 〈।〉 atha kāryakāle 'pi tadanubhūyata iti matiḥ । tathā sati pūrvarūpatānubhavābhāvāt samānakālatayā'śakyavivecanatvādabheda eva kutaḥ kāryakāraṇabhāvaḥ । atha smaraṇena pūrvamapi kevalametadanubhatamiti vyavasthāpyate । tato vivecanād bheda eva ।

<h2 id='292,xvi'>292,xvi <small><small>(<a href='docExplore?doc_id=PVA_292,xvi_292,xviii'>PVA_292,xvi_292,xviii</a>)</small></small></h2>

atha kintat smaraṇam 〈।〉 anumānamatha smṛtimātraṃ । yadi tāvadanumānaṅkathampratyakṣamantareṇa । na hi pratyakṣeṇa prākpūrvatāparigraho varttamānagrāhi sakalamevādhyakṣaṃ ।

<h2 id='292,xvii'>292,xvii <small><small></small></small></h2>

atha yatpratyakṣeṇa niyatāvadhigṛhītamprareṇāmiśritantadeva paragrahaṇāpekṣayā pūrvakamiti vyavahāraḥ । tadapyasata ।

<h2 id='292,xviii'>292,xviii <small><small></small></small></h2>

	na parāpekṣayā pūrvapratyakṣasya pravarttanaṃ ।
	tatastena na pūrvatvaṅ gṛhyate svātmani rithateḥ ॥ 399 ॥ (PVA)

<h2 id='292,xix'>292,xix <small><small>(<a href='docExplore?doc_id=PVA_292,xix_292,xx'>PVA_292,xix_292,xx</a>)</small></small></h2>

pūrvaṃkaṃ hi pratyakṣaṃ svakālaṃ parigṛhṇat kathamparāpekṣamātmānañjānīyāt । tathā paramapi pratyakṣaṃ । tata eṣā pūrvāparapratyakṣā na pūrvaparapratyakṣagrāhyā tataḥ smaraṇamapi kathantatra pravarttate ।

<h2 id='292,xx'>292,xx <small><small></small></small></h2>

	tasmānnādhyakṣato nāpi smṛtyā'pekṣā pratīyate ।
	tato samvidite kasmādanumānampravarttate ॥ 400 ॥ (PVA)
	atha smaraṇamātrantadapramāṇaṅkathantaḥ ।
	pratīyatāmpūrvaparavyapekṣā yena kāryavit ॥ 401 ॥ (PVA)

<293>

<h2 id='293,i'>293,i <small><small>(<a href='docExplore?doc_id=PVA_293,i'>PVA_293,i</a>)</small></small></h2>

atha sāmagrībalāt sa evāyamiti pratyaya ekatāgrāhī tato vivecanaṃ । sa evāyamityapi smaraṇānubhavarūpampratyayadvayameva । tataḥ kenaikatā gṛhyate । dṛśyate grahaṇamiti cet । na grahaṇāndṛśyate । api tu smaraṇagrahaṇe । kathantarhi smaryamāṇadṛśyamānayoḥ śakaṭaśākaṭavanna pratītiḥ । evameva pratītiryadi nirūpyate, nahi smaraṇapratyakṣākārayorekatāpratītiḥ । tathātve tāveva na syātāṃ । tathā ca na pūrvāparayorekatāpratītiḥ । na hi smaraṇākāratayā'pratīyamānampūrvamiti śakyaṃ । sākṣātkaraṇe varttamānataiva na pūrvateti nyāyaḥ । atha vyavahāradarśanādekatā । tadetadandhakāranarttanaṃ ।

<h2 id='293,ii'>293,ii <small><small>(<a href='docExplore?doc_id=PVA_293,ii_293,iii'>PVA_293,ii_293,iii</a>)</small></small></h2>

	pratītissādhikārthānāmprabhedabhyetarasya vā ।
	pratīteraprasiddhasya vyavahārāt kathaṅ gatiḥ ॥ 402 ॥ (PVA)

<h2 id='293,iii'>293,iii <small><small></small></small></h2>

vyavahāro hi nāma kimpramāṇamathāpramāṇaṃ । pramāṇañcet । pratyakṣānumānayorantarbhāvādasādhakatvamiti pratipāditaṃ । athā pramāṇaṅkathambhedasiddhirata iti vicāryatāṃ । kathantarhi bhedābhāve vyavahāraḥ । nanu bhede 'pi samānametat na samānaṃ jñānād bhinnasya prāpyasya bhāvāt tadarthī pravarttate । bhede tu punarasaṅgatameva । atrocyate ।

<h2 id='293,iv'>293,iv <small><small>(<a href='docExplore?doc_id=PVA_293,iv'>PVA_293,iv</a>)</small></small></h2>

	bhede 'pi yadyasau jñātaḥ kimarthaṃ sa pravarttate ।
	athājñātaḥ kathaṃ bandhyātanayena pravartate ॥ 403 ॥ (PVA)
	tasyābhāvadasya bhāvādetāvadeva kuto mataṃ ।
	sparśādeḥ pūrvadṛṣṭatvāt pūrvameva pravarttatāṃ ॥ 404 ॥ (PVA)
	idānīntatkathamvṛttirasamvedanasambhave ।
	anumānena vittiścet kasmai tarhi pravarttate ॥ 405 ॥ (PVA)
	tatsāmānyasya vittiśced viśeṣe varttate kathaṃ ।
	abhinnaṃ yadi sāmānyampravṛttirniṣphalā bhavet ॥ 406 ॥ (PVA)
	bhinnābhinne yathā bhinnaṅ kathantatra pravṛttimān ।
	yathā na bhinnantatprāpteḥ kasmai tatra pravarttanaṃ ॥ 407 ॥ (PVA)
	pravarttanandṛśyate cet kimpratyakṣamathānyathā ।
	na hi pratyakṣato vṛttirdṛśyate svārthavedanāt ॥ 408 ॥ (PVA)
	pūrvāparasvarūpā hi vṛttistatrākṣavinna hi ।
	nānumānamanadhyakṣantato 'pi nahi vṛttivit ॥ 409 ॥ (PVA)
	advaite 'pi kathamvṛttiriti codyanirākṛtaṃ ।
	yathā balistathā yakṣa iti kiṅkena saṅgatam ॥ 410 ॥ (PVA)

<h2 id='293,xii'>293,xii <small><small>(<a href='docExplore?doc_id=PVA_293,xii'>PVA_293,xii</a>)</small></small></h2>

anenaitadapi nirākṛtaṃ । "advaite kathamparaprabodhanāya pravarttata" iti । svaparayosyārthasyāsiddheḥ । ayamparohanna para iti svasamvedamevaitad udayamāsādayati । nātra paramārthato vibhāgaḥ । ahampraśnayitā paraḥ kathayati dvayorapi svākāroparaktapratyayasamvedanamevaitanna tu vibhāgaḥ svapnapratyayavat । unmattapratyayapralāpavacca । unmattatarhi vādī kathantato'dvaitapratītirapi ।

<h2 id='293,xiii'>293,xiii <small><small>(<a href='docExplore?doc_id=PVA_293,xiii_293,xiv'>PVA_293,xiii_293,xiv</a>)</small></small></h2>

nanu sarvapratyayapralāpa evāyampravarttate nātra pratīterudayaḥ । kintarhi prativādinānyena vā karttavyaṃ । kiṅ kriyamāṇaṅkiñcid dṛśyate । yathā ca na dṛśyate tathā pratipāditameva । kathantarhi hetumantareṇa bhāvaḥ ।

<h2 id='293,xiv'>293,xiv <small><small></small></small></h2>

	kasyātra bhāvo bhavatā kāraṇādupalabhyate ।
	kāryakāraṇabhāvasya pratītirneti sādhitaṃ ॥ 411 ॥ (PVA)

<h2 id='293,xv'>293,xv <small><small>(<a href='docExplore?doc_id=PVA_293,xv_294,i'>PVA_293,xv_294,i</a>)</small></small></h2>

ākasmikī tarhi sattā neyaṅkadācit kasyacid virameta । tathā ।

<h2 id='293,xvi'>293,xvi <small><small></small></small></h2>

nityaṃ sattvamasattvamvā hetoranyānapekṣaṇāditi (pra. vā. 3.34)

<h2 id='293,xvii'>293,xvii <small><small></small></small></h2>

ayamapyadoṣaḥ । yataḥ ।

<h2 id='293,xviii'>293,xviii <small><small></small></small></h2>

	kiṃ sattā viramantyeṣā tvayā kvāpyupalakṣitā ।
	kādācitkatayāthāpi tatpatajjāḍyajalpitaṃ ॥ 412 ॥ (PVA)

<294>

<h2 id='294,i'>294,i <small><small></small></small></h2>

bhedavādinamprati sa mārgaḥ pradarśitaḥ । paramārthatastvavibhāgo 'pi buddhyā netyetadeva bhaviṣyati । tasmādekaiva citrāvabhāsinī buddhiriti sthitaṃ ।

<h2 id='294,ii'>294,ii <small><small>(<a href='docExplore?doc_id=PVA_294,ii_294,iv'>PVA_294,ii_294,iv</a>)</small></small></h2>

atha buddhivadeva ghaṭādirūpamapi citramekameva ko virodha iti cet ।

<h2 id='294,iii'>294,iii <small><small></small></small></h2>

	padādirūpasyaikatve tathā syādavivekitā ।

<h2 id='294,iv'>294,iv <small><small></small></small></h2>

yadi paṭādirūpamaviveki bhavati tathā sati buddhirūpameva tat । buddhisamānadharmatvāt । yathā hi buddhirna pareṇa dṛśyate । nottarakālannāpidhāya khaṇḍaśastathā bāhye 'pi yadyarthastathā sati buddhireva sā । māmamātrameva bāhyamiti atha pidhāne sati tathā bhatonya evotpadyate । yastadarddhatādinā dṛśyate । tataśca ।

<h2 id='294,v'>294,v <small><small>(<a href='docExplore?doc_id=PVA_294,v_294,vii'>PVA_294,v_294,vii</a>)</small></small></h2>

	yo yathā vidyate bhāvassa tathaivopalabhyate ।
	iti kinnaikabhāvaḥ syāccitrākāre 'pyacetasi ॥ 413 ॥ (PVA)

<h2 id='294,vi'>294,vi <small><small></small></small></h2>

atra samādhiḥ ।

<h2 id='294,vii'>294,vii <small><small></small></small></h2>

	yathā yathā dṛśyate tattathaivotpadyate yadi ।
	parokṣaparadṛśyatvabhāvenotpadyatānna saḥ ॥ 414 ॥ (PVA)
	kāraṇāntarajanyatvantathā nāstīti gamyatāṃ ।
	vijñānakāraṇebhyastu jāto vijñānameva hi ॥ 415 ॥ (PVA)

<h2 id='294,ix'>294,ix <small><small>(<a href='docExplore?doc_id=PVA_294,ix_294,xii'>PVA_294,ix_294,xii</a>)</small></small></h2>

na khalu parokṣatayā vastu dṛśyate । nāpyanyadṛśyatayā । na ca kāraṇāntaraścakṣurādikāraṇata eva tu grāhakavadasya nirvṛttiriti kathanna vijñānatā ।

<h2 id='294,x'>294,x <small><small></small></small></h2>

atha yāvadupalabhyate sarvosāvartha eva । sukhādayo 'pi na samvedanasvabhāvāḥ ।

<h2 id='294,xi'>294,xi <small><small></small></small></h2>

vastveva tadāntaramiti paraḥ । etadapyasat । yataḥ ।

<h2 id='294,xii'>294,xii <small><small></small></small></h2>

	upalabhyasya vastutvaṃ yadi sarvasya kalpyate ।
	jñānasyānupalabhyasya sattā syādapramāṇikā ॥ 416 ॥ (PVA)
	yenopalabhyate grāhyantacceñjñānantadapyasat ।
	svayamevopalabhyasya vedanaṃ syāt tathā sati ॥ 417 ॥ (PVA)
	yadi grāhakasyānupalabdhistadastīti kutaḥ ।
	upalabhyatopalambhādupalambhako'numīyate ॥ 418 ॥ (PVA)

<h2 id='294,xv'>294,xv <small><small>(<a href='docExplore?doc_id=PVA_294,xv_294,xvi'>PVA_294,xv_294,xvi</a>)</small></small></h2>

upalabdhirvā । anyathā kenedamupalabdhamiti paryanuyogevatarati yadi nārthāpattiḥ parihāra eva na syāt । tasmādarthāpattyā vijñānasya sattāpratītistadasat । upalabhyatāyā vicāryatvāt । pareṇa svayameva ceti ।

<h2 id='294,xvi'>294,xvi <small><small></small></small></h2>

	paropalabhyatāheturyadi kenopalabhyate ।
	sāpyanyeneti cedevamanavasthā prasajyate ॥ 419 ॥ (PVA)
	svayamevopalabhyatve grāhyasyāpi prasaṅgi tat ।
	svabodharūpaṃ sakalamātmavad vastu gṛhyatāṃ ॥ 420 ॥ (PVA)

<h2 id='294,xviii'>294,xviii <small><small>(<a href='docExplore?doc_id=PVA_294,xviii_294,xix'>PVA_294,xviii_294,xix</a>)</small></small></h2>

athātmā svabodhakarūpatayopalabhyate rūpādikantu parāpekṣatayā । mayopalabdhametadanyenopalabdhamiti vyapadeśaniścayāt ।

<h2 id='294,xix'>294,xix <small><small></small></small></h2>

	parāpekṣā yadi jñātā kathanna paravedanaṃ ।
	paramvinā parāpekṣā parāpekṣā kathanna sā ॥ 421 ॥ (PVA)
	sandigdhe 'pi parāpekṣā sandigdhaiścaiva niścitā ।
	aniścitasya hetutvanniścayāya na vidyate ॥ 422 ॥ (PVA)

<h2 id='294,xxi'>294,xxi <small><small>(<a href='docExplore?doc_id=PVA_294,xxi_294,xxiii'>PVA_294,xxi_294,xxiii</a>)</small></small></h2>

athātmāpekṣā vedyatvaṃ siddhamātmasvavedanāt ।

<h2 id='294,xxii'>294,xxii <small><small></small></small></h2>

	svavedanaṃ samastaṃ syādātmavannānyavedanaṃ ।
	buddhiranyā tathā nāsti tāvanmātrāt samāptitaḥ ॥ 423 ॥ (PVA)

<h2 id='294,xxiii'>294,xxiii <small><small></small></small></h2>

athāpi syād 〈।〉 yathāhamātmā kartteti jñāteti ca sāmānidhikaraṇyantathāhaṅ kuṅyaṅghaṭaḥ paṭaḥ sa śakaṭamiti syāt । tathā yathā mama samvedanantathā mama rūpaṃ sparśo gandha ityapi syāt । tadapi yatkiñcit ।

<295>

<h2 id='295,i'>295,i <small><small>(<a href='docExplore?doc_id=PVA_295,i_295,v'>PVA_295,i_295,v</a>)</small></small></h2>

	sāmānādhikaraṇyasya prasādādekatā yadi ।
	ahaṅgaurādirityevaṃ samānādhāratā na kim ॥ 424 ॥ (PVA)

<h2 id='295,ii'>295,ii <small><small></small></small></h2>

yatra sāmānādhikaraṇyaṃ ।

<h2 id='295,iii'>295,iii <small><small></small></small></h2>

	yadi tatraikatāvaśyantadabhāvādanekatā ।
	tadā bhavedanekatve na sādhyanna viparyayaḥ ॥ 425 ॥ (PVA)

<h2 id='295,iv'>295,iv <small><small></small></small></h2>

tathā rāhoḥ śira ityasa 〈।〉 mānādhikaraṇye 'pi na bhedaḥ ।

<h2 id='295,v'>295,v <small><small></small></small></h2>

	bādhyate bhedadṛṣṭyā cecchiro rāhoridaṃ yadi ।
	svasamvittirihāpyasti bhedādhyāropabādhanī ॥ 426 ॥ (PVA)

<h2 id='295,vii'>295,vii <small><small>(<a href='docExplore?doc_id=PVA_295,vii_295,viii'>PVA_295,vii_295,viii</a>)</small></small></h2>

yathā । khalu rāhoḥ śira iti bhedādhyāropasta dviparyayopalambhena bādhyate । tathā mama samvedanammama rūpasya darśanamiti svasamvedanamātreṇa bādhyatāṃ । na hi nīlaśarīramukhādivedanambhedavat svarūpasamvedanasya pratipādanāt ।

<h2 id='295,viii'>295,viii <small><small></small></small></h2>

	jātaṃ samviditamvastu sāmānādhikaraṇyadṛka ।
	kinnāsti yena samvedya samvidobhadakalpanā ॥ 427 ॥ (PVA)

<h2 id='295,ix'>295,ix <small><small>(<a href='docExplore?doc_id=PVA_295,ix_295,xiii'>PVA_295,ix_295,xiii</a>)</small></small></h2>

kathantarhi pāramārthikabhedādarśane bhedādhyāropo 'pi । na khalu nibandhanamantareṇa kiñcidṛdayavat ।

<h2 id='295,x'>295,x <small><small></small></small></h2>

	anvayavyatirekābhyāmbhedasyāsya prakalpanā ।
	anādivāsanāṅgādanvayavyatirekavit ॥ 428 ॥ (PVA)

<h2 id='295,xi'>295,xi <small><small></small></small></h2>

māmantareṇāpi rūpādikampareṇa nirūpyate ।

<h2 id='295,xii'>295,xii <small><small></small></small></h2>

anirupitamevāstu । anyatra vā bhavati । tato deśakālasvarūpapratibandhād bhedaprakalpanāvatāraḥ । na cānvayavyatirekayoḥ paramārthataḥ samvedanamiti pratipāditaṃ । yataḥ ।

<h2 id='295,xiii'>295,xiii <small><small></small></small></h2>

	pratyakṣeṇānvayasyaiva svarūpasya ca vedanaṃ ।
	bhāvābhāvavibhāgasyāvedane vedanābhimā ॥ 429 ॥ (PVA)

<h2 id='295,xiv'>295,xiv <small><small>(<a href='docExplore?doc_id=PVA_295,xiv'>PVA_295,xiv</a>)</small></small></h2>

avedane 'pi vedanābhimānaḥ kasyacid 〈।〉 yathā kṛtametanmayā dṛṣṭametanmayeti । tatrātītatvādavedanasya vismaraṇe bhavatyabhimāna iti cet । kimidamvismaraṇannāma । viparītādhyāropa iti cet । ihāpi samānaṃ । saṃskārakṣaya iti cet । na 〈।〉 saṃskārasyābhāvāt । na hi saṃskārasya prāgabhāvamantareṇa kṣayaḥ । na hi bhūtaṃ kṣayamupanetuṃ śakyamiti pratipāditaṃ । yadi ca saṃskārābhāvaḥ kāraṇamviparītādhyāropasya 〈।〉 bhedādhyāropo'nvayavyatirekādhyāropo 'pi tathāstviti kotra virodhaḥ । na ca paramārthato'nvayavyatirekapratipattiranyatrābhimānāt । abhimānamātrameva sakalamiti । tasmād vivekato grahaṇe 'pi pūrvāparayorekatābhyupagantavyā'nyathā jñānamātrakaṃ । na ca sābhyupagantuṃ śakyā । yataḥ ।

<h2 id='295,xv'>295,xv <small><small>(<a href='docExplore?doc_id=PVA_295,xv_295,xvii'>PVA_295,xv_295,xvii</a>)</small></small></h2>

	vivekīni nirasyānyadā viveki ca nekṣyate ॥ 223 ॥

<h2 id='295,xvi'>295,xvi <small><small></small></small></h2>

na hyadṛśyamānamastīti śakyamabhyupagantuṃ । na ca tasminnasatyavayavāvivekino nirvivekasyāvayavina iti śakyapratipādanaṃ । tasmād bāhyamarthamabhyupagacchatā sakṛdeva grahaṇamabhyupagantavyaṃ ।

<h2 id='295,xvii'>295,xvii <small><small></small></small></h2>

nanvanekamekena kathandṛśyate sakṛt । na hi darśanamekatra pravṛttamanyatra tadaiva pravarttitumprabhavati । yadyanekadarśanamevameva nānyatheti pratipāditaṃ । paramārthatastu svasamvedanamekameva । nānyenānyasya grahaṇasambhavaḥ ।

<296>

<h2 id='296,i'>296,i <small><small>(<a href='docExplore?doc_id=PVA_296,i_296,v'>PVA_296,i_296,v</a>)</small></small></h2>

kiñca । na grahaṇannāma kasyacidapi tu tadākāratayā buddherutpattiḥ । na cānekameka syājanakaṃ 〈।〉 yataḥ ।

<h2 id='296,ii'>296,ii <small><small></small></small></h2>

	ko vā virodho bahavaḥ sañjātātiśayāḥ sakṛd ।
	bhaveyuḥ kāraṇambuddheryadi nātmendriyādivat ॥ 224 ॥

<h2 id='296,iii'>296,iii <small><small></small></small></h2>

yathaiva hīndriyārthamanaskārā ātmendriyamanorthasannikarṣā vā sakṛdekamindriyavijñānaṃ janayanti tathā yadi paramāṇavo 'pi ko virodhaḥ ।

<h2 id='296,iv'>296,iv <small><small></small></small></h2>

nanvanityatve 'pi paramāṇūnāṅ kotiśayaḥ । na hi paramāṇavaḥ sahakārisannidhāne 'pi mahānto bhavanti । sūkṣmatāñcenna parityajanti kathaṅ grāhyāḥ । tadapyasat ।

<h2 id='296,v'>296,v <small><small></small></small></h2>

	mahattātiśayo nātra sāmarthyātiśayaḥ sa tu ।
	asāmarthyādahetutvamamahatvāttu neṣyate ॥ 430 ॥ (PVA)

<h2 id='296,vi'>296,vi <small><small>(<a href='docExplore?doc_id=PVA_296,vi'>PVA_296,vi</a>)</small></small></h2>

yadi paramāṇoḥ svarūpānukāridhījananandṛśyatā । sā nāstyeveti siddhasādhyatā । atha vijñānamātrajananaṃ । tadastyeva na viruddhaṃ keśādiṣu darśanāt । yathaiva keśā davīyasi deśe'saṃsaktā api ghanasanniveśāvabhāsinaḥ paramāṇavo 'pi tatheti na virodhaḥ । tadapi sūkṣmāḥ kathañcanayanti । kevalavadeveti cet । kevalānāmasāmarthyāt । asāmarthyameva hetubhāvavirodhi na sūkṣmatā । keśavadeva na cendriyādīnāṃ sthūlatādiviśeṣa upajāyate sāmagryavasthāyāṃ । atha ca sāmarthyaviśeṣādeva janakatvaṃ । kathantarhi pareṇa sannihitena tatsāmarthyānna dṛśyate । adṛśyamānaṅga kathamasti । kathañca samānatve tadekasya kāryañjanayati nāparasyeti vibhāgaḥ । dūradeśatādisahakāritāvibhāgāt ।

<h2 id='296,vii'>296,vii <small><small>(<a href='docExplore?doc_id=PVA_296,vii_296,ix'>PVA_296,vii_296,ix</a>)</small></small></h2>

nanu dūradeśatvenāpi ta eva keśāḥ kuto vibhāgaḥ । sāmagryantarānupraveśāditi vicāritametat । yadi kāraṇatvād grahaṇañcakṣurādīnāmapi grāhyatāprasaṅgaḥ kāraṇatvāt । tadāha ।

<h2 id='296,viii'>296,viii <small><small></small></small></h2>

	hetubhāvādṛte nānyā grāhyatā nāma kācana ।
	tatra buddhiryadābhāsā tasyāstadgrāhyamucyate ॥ 225 ॥

<h2 id='296,ix'>296,ix <small><small></small></small></h2>

rūpāyatanasāmānyena tadākāratā na paramārthataḥ । tathā hi nīlaparamāṇusañcayānnīlākāratā vijñānasya । paramāṇvākāratā mā bhūt ।

<h2 id='296,x'>296,x <small><small>(<a href='docExplore?doc_id=PVA_296,x_296,xiii'>PVA_296,x_296,xiii</a>)</small></small></h2>

nanu yadi paramāṇvākāratā na pratibhāti paramāṇūnāmiyannīlākārateti kutaḥ । anyathā'yogāditi na doṣaḥ । yadi ca sakṛdanekanna gṛhyate tadāyamaparo doṣaḥ । yadāha ।

<h2 id='296,xi'>296,xi <small><small></small></small></h2>

	kathamvāvayavī grāhyaḥ sakṛt svāvayavaiḥ saha ।

<h2 id='296,xii'>296,xii <small><small></small></small></h2>

gṛhyata eveti cet 〈।〉 na ।

<h2 id='296,xiii'>296,xiii <small><small></small></small></h2>

	nahi gopratyayo dṛṣṭaḥ sāsnādīnāmadarśane ॥ 226 ॥
	guṇapradhānādhigamaḥ sahāpyabhimato yadi ।
	sampūrṇṇāṅgo na gṛhyeta sakṛnnāpi guṇādimān ॥ 227 ॥

<h2 id='296,xv'>296,xv <small><small>(<a href='docExplore?doc_id=PVA_296,xv_297,ii'>PVA_296,xv_297,ii</a>)</small></small></h2>

yadeva viśeṣaṇatvenopāditsitaṃ tenaivāṅgena grahaṇāt sampūrṇṇāṅgasyāgrahaṇaṃ । sarva eva te viśeṣaṇamiti cet । na ।

<297>

<h2 id='297,i'>297,i <small><small></small></small></h2>

	vivakṣāparatantratvād viśeṣaṇaviśeṣyayoḥ ।
	yadaṅgabhāvenopāttantat tenaiva hi gṛhyate ॥ 228 ॥

<h2 id='297,ii'>297,ii <small><small></small></small></h2>

na hi viśeṣaṇaviśeṣyabhāvaḥ pāramārthikaḥ 〈।〉 viśeṣaṇasyaiva pareṇānyadā ca tenaiva viśeṣyatayā pratīteḥ । tathā hi 〈।〉 gorviṣāṇaṃ viṣāṇī gauḥ । gauḥ śuklo gaurvarttulaḥ parimaṇḍalo vā na bhavatīti pratipattivaicitryandṛśyate 〈।〉 na yugapatsakalaviśeṣaṇagrahaṇaṃ । anekasya viśeṣaṇatvena sakṛd gṛhītumaśakyatvāt । na cāvikalpito viśeṣaṇaviśeṣyabhāvagrahaḥ ।

<h2 id='297,iii'>297,iii <small><small>(<a href='docExplore?doc_id=PVA_297,iii_297,vii'>PVA_297,iii_297,vii</a>)</small></small></h2>

api ca ।

<h2 id='297,iv'>297,iv <small><small></small></small></h2>

	svato vastvantarābhedād guṇāderbhedakasya ca ।
	agrahād bhedavuddhiḥ syāt paśyato 'pyarāparaṃ ॥ 229 ॥

<h2 id='297,v'>297,v <small><small></small></small></h2>

svato hi gaurna gaurnāgauḥ 〈।〉 gotvayogād gauriti । tathā hi śuklo na śuklo nāpyaśuklaḥ śuklayogācchukla ityādi । tataśca guṇāderbhedasya yugapad grahāt parāparadarśane 'pyekabuddhireva syāt । paścād guṇasya kevalasya grahaṇamiti prāptaṃ ।

<h2 id='297,vi'>297,vi <small><small></small></small></h2>

atha guṇasya grahaṇād bhedabuddhiḥ paścād bhaviṣyati । atrocyate ।

<h2 id='297,vii'>297,vii <small><small></small></small></h2>

	guṇadibhedagrahaṇānnānātvapratipad yadi ।
	astu nāma tathāpyeṣāmbhavetsambandhisaṅkaraḥ ॥ 230 ॥

<h2 id='297,viii'>297,viii <small><small>(<a href='docExplore?doc_id=PVA_297,viii_297,x'>PVA_297,viii_297,x</a>)</small></small></h2>

pūrvamekatayā dravye gṛhīte paścād viśeṣaṇagrahaṇe 'pi yojanāvivekena na bhavatīti saṅkaraprasaṅgaḥ । tathā hi 〈।〉 ekatayā gṛhīte paścād viśeṣaṇamekatraivānekamapi yojitamityanekamapi viśeṣaṇamekasyeti syāt । deśābhedena bhinnayojane naikamiti cet । na 〈।〉 deśabhedasyāpi viśeṣaṇatvāt so 'pi deśabheda ekasyaiveti syāt । tasmādanekamekadā na gṛhyate । paścācca viśeṣaṇaṅ gṛhītanna jñāyeta kasyeti । bhinnābhinnaviśeṣaṇapakṣe tu na bhedaḥ kasyacidastīti sutarāṃ sanbandhisaṅkaraḥ ।

<h2 id='297,ix'>297,ix <small><small></small></small></h2>

sāṅkhyadarśane tu ।

<h2 id='297,x'>297,x <small><small></small></small></h2>

	śabdādīnāmanekatvāt siddhonekagrahaḥ sakṛt ।
	sanniveśagrahāyogādagrahe sanniveśinām ॥ 231 ॥

<h2 id='297,xi'>297,xi <small><small>(<a href='docExplore?doc_id=PVA_297,xi'>PVA_297,xi</a>)</small></small></h2>

pañcānāntanmātrāṇāṃ sanniveśaviśeṣaḥ sakalaṃ ghaṭādivastu triguṇātmakamvā । tataḥ śabdādigrahaṇe trigu ṇagrahaṇaṃ tanmātragrahaṇamvā । na ca tadagrahaṇe tatsanniveśagrahaṇasambhavaḥ । nāṅgulyagrahaṇe muṣṭergrahaṇaṃ । na ca karṇāntaramekamevotpattimat । sarvasya kāryasya kāraṇādabhinnatveneṣṭatvāt । pariṇāmapakṣaśca tairiṣyate na ca kāryapakṣaḥ । pariṇāmaśca tattvādapracyutasya dharmāntaraparityāgo'parasparotpattiḥ । tatra śabdapariṇāma ākāśaḥ । śabdasparśapariṇatirvāyuḥ । śabdasparśarūpapariṇatistejaḥ । śabdasparśarūparasapariṇatirudakaṃ । śabdasparśarūparasagandhapariṇatiḥ pṛthivītyanekatā ghaṭādīnāṃ 〈।〉 tadgrahaṇenekagrahaṇamiti siddhiṃ । śeṣaḥ parihāraḥ pūrvavadeva ।

<h2 id='297,xii'>297,xii <small><small>(<a href='docExplore?doc_id=PVA_297,xii_298,i'>PVA_297,xii_298,i</a>)</small></small></h2>

tasmāt sakṛdanekagrahaṇe 'pi na savikalpakatvaṃ । nirvikalpakameva pratyakṣamiti sthitaṃ ।

<h2 id='297,xiii'>297,xiii <small><small></small></small></h2>

yadyavikalpakaṃ pratyakṣaṅkathantarhi dharmidharmādigrahaṇampratyakṣataḥ । pratyakṣeṇa cāgrahaṇe

<298>

<h2 id='298,i'>298,i <small><small></small></small></h2>

dharmiṇo'numānāvatārābhāvaḥ । dharmiṇo 'pyanumānena grahaṇe tatrāpyadharmītyanavasthāpātaḥ । dharmigrahaṇe cānekadharmakhacitātmanastasya grahaṇamiti kathamvikalpakatvaṃ । atrocyate ।

<h2 id='298,ii'>298,ii <small><small>(<a href='docExplore?doc_id=PVA_298,ii_298,iv'>PVA_298,ii_298,iv</a>)</small></small></h2>

	dharmiṇonekarūpasya nendriyāt sarvathā gatiḥ ।
	svasamvedyamanirdeśyaṃ rūpamindriyagocaraḥ ॥ 431 ॥ (PVA)

<h2 id='298,iii'>298,iii <small><small></small></small></h2>

na hyanekarūpādidharmayogī kaścid dharmī gṛhyate । indriyavijñānenāpi tu svenaiva samverūpeṇa karttā ca tadeva rūpamadhyakṣasya viṣayaḥ 〈।〉 tathā hi ।

<h2 id='298,iv'>298,iv <small><small></small></small></h2>

	parasparaviyogena rūpādeścakṣurādikāt ।
	grahaṇañcāyate teṣāmekādhāratayā'gateḥ ॥ 432 ॥ (PVA)

<h2 id='298,v'>298,v <small><small>(<a href='docExplore?doc_id=PVA_298,v_298,vi'>PVA_298,v_298,vi</a>)</small></small></h2>

na khalu rūpādidharmīndriyavijñānairupalabhyate । rūpādīnāmeva parasparavivekināṅ grahaṇānnāpara ādhārastadgatā vā grahaṇagocara iti pratipāditametat ।

<h2 id='298,vi'>298,vi <small><small></small></small></h2>

nanu yadevāhamadrākṣantadeva spṛśāmītyādigatergamyata ekādhārataikatā vā । na pratyabhijñānaṃ bhavati pratyakṣamiti pratipāditatvāt । rūpasparśavijñānaprabodhitānādivāsanātaḥ tathā pratyayodayāt । tathā hi ।

<h2 id='298,vii'>298,vii <small><small>(<a href='docExplore?doc_id=PVA_298,vii_298,ix'>PVA_298,vii_298,ix</a>)</small></small></h2>

	cākṣuṣaṃ rūpamātrasya spṛśyamātrasya cāparaṃ ।
	samvedanamvedanāyāmpravṛttamiti dṛśyate ॥ 433 ॥ (PVA)

<h2 id='298,viii'>298,viii <small><small></small></small></h2>

na cāpareṇa parasparasamāgamastayorupalabhyate । spṛśanneṣa paśyatīti cet । na 〈।〉 rūpe sparśaniveśābhāvāt । ekatā ca tathā sidhyati yadyekārthaniveśapratītiḥ ।

<h2 id='298,ix'>298,ix <small><small></small></small></h2>

nanu dṛṣṭaṃ śuklaṃ sparśanena malinīkṛtamupalabhyate hastalagnañca । tatkathannaikārtha 〈।〉 bhiniveśanaṃ । tadettadākāśāvakāśakāśāvalambanaṃ ।

<h2 id='298,x'>298,x <small><small>(<a href='docExplore?doc_id=PVA_298,x_298,xii'>PVA_298,x_298,xii</a>)</small></small></h2>

	yadā tat spṛśyate vastu yasya ca sparśagocaraḥ ।
	tadā tenāpratītiścedanumānanna sādhakaṃ ॥ 434 ॥ (PVA)

<h2 id='298,xi'>298,xi <small><small></small></small></h2>

pratyakṣayoḥ parasparaṅ grāhyagrāhakayoranabhiniveśe pratyakṣeṇa bhedaparicchede nānumānasahastramapi sāmarthyapathaprasthāyi । atha tadeva spṛśāmiti mānasa eṣa pratyayaḥ pramāṇaṃ । nahīndriyajameva pramāṇamiti pramāṇamavatarati । indrijamapyarthāvyabhicārataḥ pramāṇannendriyajatvāt । mānasajatvādityapi sambhavāt । naitadasti । yataḥ ।

<h2 id='298,xii'>298,xii <small><small></small></small></h2>

	yadevādrākṣamityādi pratyaye'vyabhicāritā ।
	nānumānād vinā kaścidarvāgdṛgavagacchati ॥ 435 ॥ (PVA)

<h2 id='298,xiii'>298,xiii <small><small>(<a href='docExplore?doc_id=PVA_298,xiii_298,xiv'>PVA_298,xiii_298,xiv</a>)</small></small></h2>

tatra hi yadi kaścit paryanuyuṃkte 〈।〉 kathamavagatirbhavataḥ prāgdṛṣṭasya spṛśyateti । tadā kimevameva pratītiriti naitadasti । yad dṛṣṭantatsparśakāle na dṛṣṭaṃ । tataḥ kathantadeva spṛśyata iti pratītiḥ । tatredamevottaraṃ । "yena tanmalinīkṛtaṃ ।" tato jñāyata etadityanumānamupadiśati । aspṛśyatā tarhi kathammalinīkriyate । spṛśyatā tarhi kasmānna pratīyate śuklametaditi spṛśyatāyāḥ śukletarayoḥ samānarūpatvāditi cet । na saduttarametat ।

<h2 id='298,xiv'>298,xiv <small><small></small></small></h2>

samānamasamānañja vastvekamiti sāhasaṃ ।

<h2 id='298,xv'>298,xv <small><small>(<a href='docExplore?doc_id=PVA_298,xv'>PVA_298,xv</a>)</small></small></h2>

yata eva sparśasya samānatā'samānatā ca rūpasya tena tayorekatā na yuktā viruddhadharmādhyāsāt । ata pratīyate । tadvicāryate । kimekākārayā pratītyā atha nānākārayā 〈।〉 nānākārayā pratīyamānaṃ kathamekaṃ । athaikākāratayā 〈।〉 tadasatyaṃ । rūpamapratīyamānaṃ sparśe pratīyamāne kathamekākāramatigrāhyaṃ । na hi pratīyamānamapratīyamānañca grāhyamapratīyamānatā'yogāt । tasmād na rūpādīnāmbhedenāvayavī nāma kaścit । tasmāt svenaiva rūpeṇa vedyante

<299>

<h2 id='299,i'>299,i <small><small>(<a href='docExplore?doc_id=PVA_299,i_299,iii'>PVA_299,i_299,iii</a>)</small></small></h2>

rūpādayo na paraspararūpeṇa । tathā svasamvedyameva rūpanna parasamvedyamata śabdena parasmai nirddeṣṭumaśakyatvādavācyagocaramindriyaviṃjñānaṃ । yadi tarhi śabdena na nirddiśyate indriyagocaraḥ kathaṃ yamahapaśrauṣantameva paśyāmīti gatiḥ । anirdiṣṭasya hi kathamevampratītiḥ । tasmādeva hi nirdeśya ityavasīyate । tadetadasat । yataḥ ।

<h2 id='299,ii'>299,ii <small><small></small></small></h2>

	pratyabhijñā pramāṇanna bhavatyeveti sādhitam ।
	tatastatpratyayādeṣa pratītorthaḥ kathammataḥ ॥ 436 ॥ (PVA)

<h2 id='299,iii'>299,iii <small><small></small></small></h2>

na tāvacchabdāt pratītikāle sorthaḥ pratibhāsate । sandeha eva śabdādarthe'nyathā pratyakṣapratīta iva na sandehasaṅgatiḥ ।

<h2 id='299,iv'>299,iv <small><small>(<a href='docExplore?doc_id=PVA_299,iv^1'>PVA_299,iv^1</a>)  (<a href='docExplore?doc_id=PVA_299,iv^2'>PVA_299,iv^2</a>)</small></small></h2>

atha samānaḥ śabdāt pratibhāso bhāvābhāvayorarthasya tena sandehaḥ । pratyakṣe 'pi kasmādevanna bhavati । tatra pratibhāsaviśeṣopalakṣaṇādevanna bhavati । atrāpi pratibhāsaviśeṣagrahaṇaṅ kenāpanīyate viśeṣābhāvādeva । na tarhi bhāvasvabhāvagrāhī śābdaḥ pratyayaḥ । pratyakṣavilakṣaṇatvāt । yadi tu svarūpapratipādanambhavet । darśanamapramāṇameva bhaved gṛhītagrahaṇādarthābhāvaśca syāt । śābdādeva rūpasvarūpapratipatteḥ । atha sāmānyākāreṇa pratīyate । kāmalopahatalocano 'pi tarhi pītākāreṇa śuklampratyeti 〈।〉 tadapi prāyakatvāt pramāṇamprasaktaṃ । bhavatu tadapi pramāṇamiti cet । na । bādhanāt । gāmānayeti śabdaḥ pratyayo na bādhyata iti pramāṇameva । na 〈।〉 atrāpi bādhanāt । gāmānayeti yadyastitvamākṣiptantatkadācit na bhavatyapi । atha nākṣiptaṃ । tata ānayanāsambhavāt sutarāmapramāṇatvaṃ । atha yadi sambhavatyānayeti vakturabhiprāyaḥ । tadā sandigdhānayanacodanādapramāṇameva । sandigdhameva coditamiti cet । sandigdhameva gṛhītamiti sarvaḥ sandehapratyayaḥ pramāṇambhavet । na cāpramāṇena vastu gṛhyate । kathantarhyānayanādāvavyabhicāraḥ । nāvyabhicārasambhavaḥ । kasyacidakaraṇāt । na hyavaśyañcoditaṃ karoti ।

<h2 id='299,v'>299,v <small><small>(<a href='docExplore?doc_id=PVA_299,v_299,viii'>PVA_299,v_299,viii</a>)</small></small></h2>

kiñca ।

<h2 id='299,vi'>299,vi <small><small></small></small></h2>

	kriyāyāṅkārakaḥ śabdo yadi vā jñāpako mataḥ ।
	kārakatve'visamvādābhāvato na pramāṇatā ॥ 437 ॥ (PVA)

<h2 id='299,viii'>299,viii <small><small></small></small></h2>

na hi kārako'visamvādīti vyavahāraḥ । āptistu kṛte sati prāmāṇāntarāt । jñāpakatvantu svarūpasya bhāvinyāḥ kriyāyāḥ bhāvādasambhavi । na hyavidyamānā kriyā svarūpeṇa gṛhyate । svarūpabhāve bhāvinī na syāt । sāmānyaṃ gṛhyata iti cet । tattarhi sāmānyaṅ kriyā'sambhave 'pīti sāmānyapratipattau kriyāyānna pravarttate । tasmācchabdo na jñāpaka indriyārthasya । tasmādanirdeśyamevendriyagocaraḥ ।

<h2 id='299,ix'>299,ix <small><small>(<a href='docExplore?doc_id=PVA_299,ix_299,xi'>PVA_299,ix_299,xi</a>)</small></small></h2>

kathantarhi dharmidharmānekatāpratītiḥ । atrocyate ।

<h2 id='299,x'>299,x <small><small></small></small></h2>

	sarvato vinivṛttasya vinivṛttiryato yataḥ ।
	tadbhedonnītabhedosau dharmiṇo 〈'〉 nekarūpatā ॥ 232 ॥

<h2 id='299,xi'>299,xi <small><small></small></small></h2>

vyāvṛttibhedaparikalpito hi dharmyādivyavahāraḥ । tathā hi 〈।〉 prathamatarampratibhāsamānaḥ kanakakalaśaḥ kimvarṇṇasaṃsthānādibhyo bhedenāvabhāsate । te vā tato bhedabhāsinaḥ ।

<300>

<h2 id='300,i'>300,i <small><small>(<a href='docExplore?doc_id=PVA_300,i_300,ii'>PVA_300,i_300,ii</a>)</small></small></h2>

api tvekameva varṇṇādyātmakaṃ sākṣādavabhāsagocaraḥ । tatredānīmaparāparānekākārapadārtha 〈।〉 ntaravyāvarttanamāśrityāpoddhāraparikalpanayā bhedamāracayanti vyavahārapaddhatimadhyāsīnāḥ saṃsārasaritpatipatitāḥ ।

<h2 id='300,ii'>300,ii <small><small></small></small></h2>

	yadyabhedo bhaved varṇṇasanniveśaviśeṣayoḥ ।
	anīlāt kalaśānnīlaḥ kalaśo bhidyatāṃ katham ॥ 438 ॥ (PVA)

<h2 id='300,iii'>300,iii <small><small>(<a href='docExplore?doc_id=PVA_300,iii'>PVA_300,iii</a>)</small></small></h2>

yadi varṇṇasaṃsthānādīnāmabheda eva । tadā kalaśādanīlānnīlasya vyāvṛtti rna syād 〈।〉 anīlenāpi tatsaṃsthānātmanā nīlenaiva bhāvyaṃ । saṃsthānasya nīlavarṇṇādabhinnatvāt । bhavati cā nīlamapi saṃsthānādekaṃ 〈।〉 tasmād bhedastayoriti lokasya kalpanābhedabhāsinī । pāramārthika eva tarhi bheda iti cet । na kalpanāmātreṇaṇopacaritampāramārthikaṃ yuktaṃ । yadi tadeva sitatvādikamasaṃsthānātmanā pratibhāseta bhavet pāramārthiko bhedaḥ । ekārthasamavāyasyābhedāvabhāsahetutvādabhedāvabhāso bhede 'pīti cet । nanvekārthasamavāye 'pi rūparasayorasti bhedāvabhāsitā । bhinnendriyagrāhyatā tatreti cet । yadyabhedenāvabhāsakarī śaktiḥ samavāyasya bhinnendriyagrāhyatā durghaṭaiva । samānadeśatvādabhedāvabhāsa iti rūparasādibhiranekāntaḥ । evaṅgotvādikācchāvaleyatvādayaḥ śāvaleyatvādeḥ khaṇḍamuṇḍādayo bhedakalpanayā vyavasthāpyante bhedeneti sthitaṃ ।

<h2 id='300,iv'>300,iv <small><small>(<a href='docExplore?doc_id=PVA_300,iv'>PVA_300,iv</a>)</small></small></h2>

tatra kvacid dharmī rūpādibhyo bhinnaḥ kalpyate yathā ghaṭaḥ । yadi ghaṭāvayavyeko na syāt krameṇa rūparasagrahaṇe ghaṭa pratītirna syāditi kvaciddharmaḥ । yadi gotvamabhinnambhinnābhinnamvā na bhavet । śāvaleyādīnāntadabhinnānāmbhedo na syāt । evamanyadapi yojyaṃ । tasmād vyāvṛttibhedamupādāya bheda unneyaḥ ।

<h2 id='300,v'>300,v <small><small>(<a href='docExplore?doc_id=PVA_300,v_300,vii'>PVA_300,v_300,vii</a>)</small></small></h2>

nanvānumāniko 'pi bhedo meda eva । sattyaṃ yadi pratyakṣapūrvakaṃ tadanumānanna syāt । yathāgniḥ pratyakṣe pratibhāsito'numānena pratīyamānastathaiva bhavati । nanvevaṅkadācidapi dharmadharmibhedaḥ । yadi pratibhāti kimanumāneneti cet । agnāvapi samānametat । kālāntarādau cedanumānamihāpi tathāstu ।

<h2 id='300,vi'>300,vi <small><small></small></small></h2>

athātra nityānumeyatā । tadapyasat ।

<h2 id='300,vii'>300,vii <small><small></small></small></h2>

	nityānumeye dṛṣṭāntaḥ kena sidhyati tattvataḥ ।
	anumānāntarāsiddhau seyamandharamparā ॥ 439 ॥ (PVA)

<h2 id='300,viii'>300,viii <small><small>(<a href='docExplore?doc_id=PVA_300,viii'>PVA_300,viii</a>)</small></small></h2>

atha ghaṭādayo dṛṣṭāntaḥ ghaṭādibhyo bhinnāḥ । tathā hi 〈।〉 yayoranvayavyatirekau tayorbhedo yathā ghaṭaśakaṭayoḥ । tathā ca varṇṇasaṃsthānayorīti । nānvayaspa tatrāpi pratyakṣeṇāgrahaṇāt । na cānvayavyatirekābhyāntatra bhedaḥ । kathantarhi yugapad bhedapratibhāsanādeva । atha citrapratibhāsa evānvayavyatirekamantareṇa syānna bhedaḥ । evantarhi na kutaścid ityadvaitaprasaṅgāt sutarāmeva bhedasādhanamayuktaṃ ।

<h2 id='300,ix'>300,ix <small><small>(<a href='docExplore?doc_id=PVA_300,ix_301,i'>PVA_300,ix_301,i</a>)</small></small></h2>

athavā ।

<h2 id='300,x'>300,x <small><small></small></small></h2>

	vikīrya pratibhāsena ghaṭādau bhedabhāvanā ।
	saṃsthānādeḥ sa nāstyeva na paṭādisamānatā ॥ 440 ॥ (PVA)

<h2 id='300,xi'>300,xi <small><small></small></small></h2>

anvayastu gotvāderna pratyakṣa gamya iti na tasya bhedo'nanvitāt । ekaparāmarśayogena tu ta evānvayitayā vyavahliyante । ekaparāmarśagocara eva tarhi sāmānyamanyad bhedebhyaḥ । naikaparāmarśagocarasya bhedenānavabhāsanāt । ekaparāmarśa eva bhinneṣu kathamiti cet । atrocyate ।

<301>

<h2 id='301,i'>301,i <small><small></small></small></h2>

	na dṛṣṭe'nupapannatvamadṛṣṭe nopapannatā ।
	darśanādarśanābhyāṃ hi bhāvābhāvau vyavasthitau ॥ 441 ॥ (PVA)

<h2 id='301,ii'>301,ii <small><small>(<a href='docExplore?doc_id=PVA_301,ii'>PVA_301,ii</a>)</small></small></h2>

ekaparāmarśo hi dṛśyamānatvādupapannaḥ । tadvadeva tvadṛśyamānenābhedenāpyupapattimatā bhāvyamiti neyaṃ bhāvanā । na ca bhinneṣvekaparāmarśastasya svarūpamātre'vasthānāt । na cāyamekaparāmarśaḥ kvacidekatāyāndṛṣṭaḥ । upalabdherhi bhavati । sā ca kramavatī । na caikaikakṣaṇaparamarśaḥ śakyaḥ pratipattisamvedanābhāvāt । tasmādanekabhāvyevaikaparāmarśaḥ sarvatra । tasmāt kalpanākṛtameva sakalaṃ dharmadharmitvaṃ 〈।〉 tadeva pratyakṣeṇa gṛhyatāmiti cet । naitadasti । yasmāt ॥

<h2 id='301,iii'>301,iii <small><small>(<a href='docExplore?doc_id=PVA_301,iii_301,iv'>PVA_301,iii_301,iv</a>)</small></small></h2>

	te kalpitā rūpabhedā 〈d〉 nirvikalpasya cetasaḥ ।
	na vicitrasya citrābhāḥ kādācitkasya gocaraḥ ॥ 233 ॥

<h2 id='301,iv'>301,iv <small><small></small></small></h2>

pratyakṣaṃ hi sākṣātkaraṇākārapravṛttanna tasyotprekṣitaviṣayākāratā yuktā । atha bhāvāpekṣitayā hi kadācideva pratyakṣapratibhāsitā । akādācitkāstu vikalpitarūpapratibhāsāḥ । ekākārañca pratyakṣamanekākāratā ca vikalpasya 〈।〉 vikalpapratyakṣayorata ākārābhāvādapi bhedo hetubhedādapīti paramārthaḥ ।

<h2 id='301,v'>301,v <small><small>(<a href='docExplore?doc_id=PVA_301,v_301,vii'>PVA_301,v_301,vii</a>)</small></small></h2>

nanu sitādidharmabhedā akalpitā api santi te bhaviṣyantīndriyagocaraḥ । naitadabhi codyaṃ yataḥ ।

<h2 id='301,vi'>301,vi <small><small></small></small></h2>

	yadyapyasti sitatvādiryādṛgindriyagocaraḥ ।
	na sobhidhīyate śabdairjñānayorūpabhedataḥ ॥ 234 ॥

<h2 id='301,vii'>301,vii <small><small></small></small></h2>

sitaṃ hīndriyeṇa na dharmatayā dharmitayā vā kasyacit parigṛhyate । bhedena vā saṃsthānāt । śabdena tu bhedena dharmmyāditayā'spaṣṭāditayā gahaṇamityanirdeśyameva rūpampratipattīndriyamatayaḥ । tasmājjñānākārabhedānna śābdī matirindriyagrāhyeṣu varttate । tasmād rūpabhedo na yukta ekārthatve ।

<h2 id='301,viii'>301,viii <small><small>(<a href='docExplore?doc_id=PVA_301,viii_301,ix'>PVA_301,viii_301,ix</a>)</small></small></h2>

athāpi syād 〈।〉 āśrayabhedādākārabhedo bhaviṣyati । tathā hi । kāmalāvalepalopitalocanaśaktiḥ sitamapi pītampaśyatyāśrayabhedataḥ । taimirikaḥ spaṣṭetarat । evamanyatrāpīti na doṣa ekārthatve 'pyākārabhedamabhyupagacchataḥ । naitadasti ।

<h2 id='301,ix'>301,ix <small><small></small></small></h2>

	ekārthatve 'pi buddhīnānnānāśrayatayā sa cet ।
	śrotrādibhinnānī dānīmbhinnārthānīti tatkutaḥ ॥ 235 ॥

<h2 id='301,x'>301,x <small><small>(<a href='docExplore?doc_id=PVA_301,x_301,xi'>PVA_301,x_301,xi</a>)</small></small></h2>

yadi hyāśrayabhedādākārabhedasambhavo luptā tarhi nānātvavyavasyā'kārabhedasyaikārthatāyā api sambhavāt । śabdādīnāmapyāśrayaśrotrādibhedādevākārabhedaḥ । pītādyavabhāsānāñca bhrāntatā sā śābdādīnāmapi prāptā । śaktibhedo 'pyanena pratyuktaḥ ।

<h2 id='301,xi'>301,xi <small><small></small></small></h2>

ya āha । śabdaśaktireveyamīdṛśī yenānyathātvapratipattiḥ । bhedenānyathā ca । anyathā pratipattau bhrāntatā na vicāryā syāt ।

<h2 id='301,xii'>301,xii <small><small>(<a href='docExplore?doc_id=PVA_301,xii_302,ii'>PVA_301,xii_302,ii</a>)</small></small></h2>

nanu śabdenānyathāpratipādito 'pyarthakriyākārī dṛśyate । tatkathambhrāntatāsya yuktā । tathā hi । vaktrāsavādiśabdaiḥ sa eva pratipāditaḥ tāmarthakriyāṅ karoti । nārthaprati<302>baddheyamarthakriyā'pi tu bhāvanāpratibaddhā । yathā garuḍādibhāvanāpratibaddhā viṣaśamanādaya iti । tasmādekārthatve nākārabhedaḥ satyāsyāśrayabhede । api ca ।

<h2 id='302,ii'>302,ii <small><small></small></small></h2>

	jāto nāmāśrayādanya ścetasāntasya vastunaḥ ।
	ekasyaiva kuto rūpannānākārāvabhāsi tat ॥ 236 ॥

<h2 id='302,iii'>302,iii <small><small>(<a href='docExplore?doc_id=PVA_302,iii'>PVA_302,iii</a>)</small></small></h2>

āśrabhedo hi jñānasyābhedamupajanayenna tvarthasya । arthastu nīlādika eka eva sa tasmin vijñāne ekarūpa eva pratibhāseta । nahyavidyamānasya pratibhāsaḥ । pratibhāsaścet na tarhi sa pratibhāsate । nānyasmin pratibhāsamānenyasya pratibhāsa iti sambandhaḥ । atha tasya kāraṇatvāt tasya pratibhāsaḥ । kāraṇatvena tarhi viṣayatvamiti cakṣurādīnāmapi viṣayatāprasaṅgaḥ ।

<h2 id='302,iv'>302,iv <small><small>(<a href='docExplore?doc_id=PVA_302,iv'>PVA_302,iv</a>)</small></small></h2>

bhavatu ko doṣaḥ iti cet । ekārthatāvirodhaḥ । cākṣuṣo 'pi viṣayatvāt । viṣayatve hi ekārthatve hi buddhīnāmapi prakṛtamvyāranyate । na hi viṣayatve āśrayabhāvaḥ । tata eṣa bāhyārthaḥ । syādekārthatve 'pi buddhīnānnānārthatayā sa cediti parasparavyāhatiḥ । tasmāt pratibhāsa eva svena rūpeṇa viṣayatvaṃ । nāparaḥ prakāraḥ । atha śabdāśrayatvāditi parihāraḥ pratītācca śabdāt svena rūpeṇārthapratītiḥ । na cāsāvarthapratītiviṣayaḥ pratītatvāt । artho 'pi tarhi na viṣayaḥ । svena rūpeṇa pratīteḥ ।

<h2 id='302,v'>302,v <small><small>(<a href='docExplore?doc_id=PVA_302,v'>PVA_302,v</a>)</small></small></h2>

atha tasmādarśasya prāptiriti viṣayaḥ । tadayuktaṃ । tasya tasmāt prāptiriti kaḥ sambandhaḥ । svarūpeṇa hi saṃprāpyate । kathamanyataḥ prāpta ucyate । tataḥ pravṛtteriti cet । pravṛttireṣā pratīteḥ kathamiti cintyaṃ । tasmādākārāttasya prāptirdṛṣṭeti cet । sa evākārasmāt pratīyate । tatastatra pravṛttirityānumānikī prāptirna śābdīti syāt 〈।〉 tataścāsāvanumānasyaiva viṣayo na śabdasyeti prāptaṃ । tataścānirdeśyameva rūpamindriyabuddherviṣayaḥ anumānaviṣayatā tarhi prāptā । nānumāne 'pi tasya svarūpasyāpratibhāsanāt । kathantarhyapratibhāsite pravṛttiḥ । sarvatā<?>〈 dā〉 pratibhāsita eva pravṛttiriti pratipāditaṃ ।

<h2 id='302,vi'>302,vi <small><small>(<a href='docExplore?doc_id=PVA_302,vi'>PVA_302,vi</a>)</small></small></h2>

nanu pratītametanmayeti pravarttate । satyaṃ । tathāpi na paramārtha eṣaḥ । apratīte ca pratītyabhimānataḥ । sakala eva pravṛttimā〈ma〉 nantyeṣa eva paramārthaḥ । yatrābhimānaḥ sa eva viṣaya iti cet pāramārthikaṃ śabdaviṣayatvamindriyavijñānārthasya vāryate na sāmvṛtamiti na doṣaḥ । tadeva yadi pareṇābhyupagamyate siddhamastyatra samīhitaṃ । yadi tu sa eva svena rūpeṇa pratīyate । pāramārthikamviṣayatvampratipāditambhavet । tasmānnānāśrayatve 'pi svarūpeṇāpratīyamānanna viṣayaḥ । kasyacit tadrūpasya tatrānupraveśād viṣaya eveti cet । yadi tarhi paramārthatastadayaṃ' śabdapratītyanupraviṣṭaṃ । anyenāpi spaṣṭarūpagrāhiṇā pratīyeta । na hyanupraviṣṭamanyathā pratyetuṃ śakyamiti ।

<h2 id='302,vii'>302,vii <small><small>(<a href='docExplore?doc_id=PVA_302,vii_303,i'>PVA_302,vii_303,i</a>)</small></small></h2>

nanu pratyabhijñānādākārabhede 'pyekatvanna virudhyate । tadapi na sattyaṃ yataḥ ।

<h2 id='302,viii'>302,viii <small><small></small></small></h2>

	vṛtterdṛśyāparāmarśenābhidhānavikalpayoḥ ।
	darśanāt pratyabhijñānaṅ gavādīnāñca vāritaṃ ॥ 237 ॥

<303>

<h2 id='303,i'>303,i <small><small></small></small></h2>

sampratyeva pratyayā<?>〈 yo〉pyabhidhāna vikalpābhyāndṛśyamvastu na spṛśyate iti । gṛhītampratyabhijñāyate । na ca śabdavikalpābhyāṅ grahaṇaṃ 〈।〉 tatkutaḥ pratyabhijñā । kathantarhi sa evāyaṃ yo mama tadā'nena pratipādita iti pratyayaḥ ।

<h2 id='303,ii'>303,ii <small><small>(<a href='docExplore?doc_id=PVA_303,ii'>PVA_303,ii</a>)</small></small></h2>

nanvapratipanne 'pi bhavati pratipannābhimānaḥ । kathantarhi na bādhyate 〈।〉 bādhyata eva parāmṛśataḥ 〈।〉 pratītibhedo hi bādhakaḥ sa cāstyeva śabdavikalpayoḥ smaryamāṇaviṣayatvāt । tacca smaraṇampūvagṛhītasya darśanamidānīntanasya 〈।〉 yadi punardṛśyaparāmarśa evābhidhānavikalpayoḥ syāt kindarśaneneti pratipāditaṃ । tasmāt pratyabhijñānamapyabhimānamātrakameva na paramārthataḥ pratipattiḥ । darśanāt tu pūrvānusāreṇa vikalpa eva kevala ekatva vyavahāra sādhako na paramārthagrahaṇaṃ ।

<h2 id='303,iii'>303,iii <small><small>(<a href='docExplore?doc_id=PVA_303,iii_303,iv'>PVA_303,iii_303,iv</a>)</small></small></h2>

	anvayāccānumānaṃ yadabhidhānavikalpayoḥ ।
	dṛśye gavādau jatyādestadapyetena dūṣitam ॥ 238 ॥

<h2 id='303,iv'>303,iv <small><small></small></small></h2>

na hyabhidhānavikalpābhyāmvastusaṃsparśa iti । na hyanvayaḥ paramārthataḥ kasyacid gṛhyate'bhimānametaditi pratipādanāt । yathādṛṣṭasyaiva smaraṇāt । dṛśye cāsaṃspṛśyamāne dṛśyasambandhyanvayi rūpanna gahyate । tena dṛśya sāmānyamastīti na pratītiḥ । kathantarhi sa evāyaṅ gaurityekakalpanā । atrāha ।

<h2 id='303,v'>303,v <small><small>(<a href='docExplore?doc_id=PVA_303,v_303,vi'>PVA_303,v_303,vi</a>)</small></small></h2>

	darśanānyeva bhinnānyapyekāṅ kurvanti kalpanāṃ ।
	pratyabhijñānasaṅkhyātāṃ svabhāveneti varṇiṇataṃ ॥ 239 ॥

<h2 id='303,vi'>303,vi <small><small></small></small></h2>

darśanāni khalu parāparaviviktapadārthopagrahabhāñji jāyamānāni naikākāravyatiriktāvyatiriktagrahasāmarthyapathasthitāni । kevalaṃ svabhāvānurūpasaṃskārabījaprabodhasāmarthyapāṭavāṭopasaṅkaṭapraviṣṭāni gatyantarabhāvāt pratyabhijñānakalpanāmupajanayanti । tadanurodhato jātyādikalpanānarthapathaprasthānaṃ । tasmādanirdeśyaviṣayaṃ pratyakṣamiti sthitaṃ ।

<h1 id='2.1.2.5.2'>2.1.2.5.2</h1>

<2. mānasa-pratyakṣam>

<h2 id='303,vii'>303,vii <small><small>(<a href='docExplore?doc_id=PVA_303,vii_303,ix'>PVA_303,vii_303,ix</a>)</small></small></h2>

mānasañcārtharāgādisvasamvittirakalpikā ॥ 〈pramāṇasamuccaye〉

<h2 id='303,viii'>303,viii <small><small></small></small></h2>

mānasamapyartharāgādisvarūpasamvedanamakalpakatvāt pratyakṣaṃ । anubhavākārapravṛtteḥ ।

<h2 id='303,ix'>303,ix <small><small></small></small></h2>

nanu cakṣurādivijñānamevānubhavākāreṇa vṛttamupalabhyate । cakṣurādijanitamindriyavijñānameva । atha tata utpannaṃ mānasantadā tena pūrvānubhūtagrāhiṇā bhavitavyaṃ ।

<h2 id='303,x'>303,x <small><small>(<a href='docExplore?doc_id=PVA_303,x_303,xii'>PVA_303,x_303,xii</a>)</small></small></h2>

	pūrvānubhūtagrahaṇe mānasasyāpramāṇatā ।

<h2 id='303,xi'>303,xi <small><small></small></small></h2>

na hi pūrvānubhūtamasmaryamāṇarūpatayā pratyetuṃ śakyaṃ । asmaryamāṇatayā sākṣātkaraṇe anubhūtamiti kathaṃ । vastutaḥ pūrvānubhava iti cet । kathamavagantavyaṃ 〈।〉 pratyabhijñānañca pratikṣiptaṃ । athādṛṣṭaṅ gṛhṇāti । tathā sati ।

<h2 id='303,xii'>303,xii <small><small></small></small></h2>

	adṛṣṭagrahaṇe'ndhāderapi syādarthadarśanaṃ ॥ 240 ॥

<304>

<h2 id='304,i'>304,i <small><small>(<a href='docExplore?doc_id=PVA_304,i_304,iii'>PVA_304,i_304,iii</a>)</small></small></h2>

arthasyāpi mānasamasti । tatastasya sakalārthagrahaṇaprasaṅgonyasya ca । tatondhabadharidyabhāvaḥ ।

<h2 id='304,ii'>304,ii <small><small></small></small></h2>

	kṣaṇikatvādatītasya darśanasya na sambhavaḥ ।
	akṣaṇikatve 'pi vācyaṃ syāllakṣaṇaṃ saviśeṣaṇaṃ ॥ 241 ॥

<h2 id='304,iii'>304,iii <small><small></small></small></h2>

kṣaṇakṣayiṇo hi sarvabhāvāstato'tītasya kathaṅ grahaṇaṃ yena gṛhītameva gṛhṇīyāt । athākṣaṇikatvamabhyupagamyate । tadā pūrvadarśanagṛhītatvād gṛhītagrahaṇamapramāṇaṃ smṛtivadeva 〈।〉 gṛhītagrāhitve 'pi vā pramāṇaṃ mānasamiti saviśeṣaṇaṃ lakṣaṇamvaktavyaṃ ।

<h2 id='304,iv'>304,iv <small><small>(<a href='docExplore?doc_id=PVA_304,iv_304,vi'>PVA_304,iv_304,vi</a>)</small></small></h2>

kiñca ।

<h2 id='304,v'>304,v <small><small></small></small></h2>

	niṣpāditakriye kañcidviśeṣamasamādadhat ।
	karmaṇayaindriyamanyadvā sādhanaṃ kimitīṣyate ॥ 242 ॥

<h2 id='304,vi'>304,vi <small><small></small></small></h2>

yasya hīndriyavijñānenaiva svarūpaparicchedastasya kimapareṇa karttavyaṃ । tadeva svarūpaṃ paricchidyata iti cet । paricchenne kaḥ paricchedārthaḥ । ya eva pūrvaḥ sa eva । aparicchinne 'pi kaḥ paricchedārthaḥ । svarūpāvabhāsitā । sānyatrāpi ko doṣaḥ ।

<h2 id='304,vii'>304,vii <small><small>(<a href='docExplore?doc_id=PVA_304,vii_304,viii'>PVA_304,vii_304,viii</a>)</small></small></h2>

nanvevannityannityamparicchinnamevāste 〈।〉 tatkimaparantatra kariṣyati । idānīmanyena paricchidyate । na nityatvādidānīmapi tenaiveti nāparasya sāmarthyaṃ । paricchedakasya tasyābhāvāditi na saṅgataṃ । paricchedakābhāve nityayā'grahaṇāt । anyena grahīṣyate iti cet । na 〈।〉 apratyayatvāt । kathamanyaḥ svakāla eva pratiyan pratyeti nityatāṃ । tasmāt tenaiva paricchedakenāsitavyamiti vyarthamaparaṃ grāhakaṃ tadrūpeṇaiva pratipattiriti ।

<h2 id='304,viii'>304,viii <small><small></small></small></h2>

	sakṛd bhāvaśca sarvāsāṃ dhiyāṃ tadbhāvajanmanāṃ ।
	anyairakāryabhedasya tadapekṣāvirodhataḥ ॥ 243 ॥

<h2 id='304,ix'>304,ix <small><small>(<a href='docExplore?doc_id=PVA_304,ix'>PVA_304,ix</a>)</small></small></h2>

tadākāraniveśe hi nitye pravarttamānaṃ sakalameva vijñānaṃ samānakālaṃ kinna kālatve nityaikatvaviṣayatvamvirudhyate । ākārabhedāt । athottarakālakāraṇāntarādupajāyate । tadāpi tatkālābhiniveśenaiva bhavitavyamanyathā tadgrahāyogāt । sattyasvapnadarśanavat । sattyasvapnadarśanaṃ hi tatkālānuyātenaiva grāhakamīkṣate । na cānubhavākāramaparamindriyavijñānātmā na samupalabhyate । anupalabdhena copalambha iti na yuktaṃ pramāṇābhāvāt ।

<h2 id='304,x'>304,x <small><small>(<a href='docExplore?doc_id=PVA_304,x_304,xiii'>PVA_304,x_304,xiii</a>)</small></small></h2>

anye tu ।

<h2 id='304,xi'>304,xi <small><small></small></small></h2>

	mānasena yadi nopalambhanaṃ mānasena punarasmṛtirbhavet ।
	na svayāmviditamatra kenacit smaryate tadaparaṇa jātucit ॥ 442 ॥ (PVA)

<h2 id='304,xiii'>304,xiii <small><small></small></small></h2>

yadīndriyavijñānena gṛhītammanasā na smaryate 〈।〉 bhinnatvāt savikalpakenāpi gṛhītanna smaryate । tayorapi bhedāt । mānasatvāditi cet । vijñānatvādityapi syāt ।

<h2 id='304,xiv'>304,xiv <small><small>(<a href='docExplore?doc_id=PVA_304,xiv_305,i'>PVA_304,xiv_305,i</a>)</small></small></h2>

	tasmādindriyavijñānānantarapratyayodbhavaṃ ।
	manonyameva gṛhṇati viṣayannāndhadṛk tataḥ ॥ 244 ॥

<305>

<h2 id='305,i'>305,i <small><small></small></small></h2>

mānasamapīndriyavijñānena svaviṣayānantaraviṣayasahakāriṇā janitampratyakṣaṃ । nanvindriyavijñāmasamānakālabhāvi yadi tad indriyavijñānenaiva tasya grahaṇāt mānasamvyarthaṃ । indriyavijñānoparame vā anupalabdhamevāparamiti kasya lakṣaṇametat । atredamucyate ।

<h2 id='305,ii'>305,ii <small><small>(<a href='docExplore?doc_id=PVA_305,ii_305,iii'>PVA_305,ii_305,iii</a>)</small></small></h2>

	idamityādi yajjñānamabhyāsāt purataḥ sthite ।
	sākṣātkaraṇatastattu pratyakṣammānasammataṃ ॥ 443 ॥ (PVA)

<h2 id='305,iii'>305,iii <small><small></small></small></h2>

idamiti purovarttini sākṣātkaraṇākāreṇa pravarttamānaṃ mānasampratyakṣaṃ । atha cakṣurvyāpārādupajāyamānañcākṣuṣameva । na rūpapratibhāsamātre cakṣuṣa upayogo'bhiniveśa tu pūrvābhyāsasya tena cakṣuṣotra vyāpārābhāvāt । manasaḥ pūrvābhyāsalakṣaṇadutpattermānasaṃ pratyakṣametat ।

<h2 id='305,iv'>305,iv <small><small>(<a href='docExplore?doc_id=PVA_305,iv_305,v'>PVA_305,iv_305,v</a>)</small></small></h2>

athāpi syāt 〈।〉 tadākārasya cakṣurādivijñānenaiva grahaṇāt mānasamvyarthaṃ । na vyarthaṃ । adhimukteradhikāyāḥ sambhavāt । idamityeva kṛtvā pravarttate । tena pravarttakatvāt pramāṇaṃ । indriyajñānantarhi pravarttakanna syāt । nātyantābhyāsādanyavikalpane 'pi vṛtteḥ pramāṇameva । tasmādevaṃbhūtaṃ manaḥ pūrvagṛhītanna pratyetyapi tu taduttarakālabhāvi । na ca gṛhītagrāhisannihite pūrvagrahaṇasyāvṛtteḥ । ākāradvayantarhi samānakālamprāptaṃ ।

<h2 id='305,v'>305,v <small><small></small></small></h2>

nanvākāradvayamevedaṃ kathantarhyekatvādhyāvasāyaḥ । taimirikadvayadvicandranyāyenetyadoṣaḥ । sukhādayo 'pi tarhyabhyāsādupajāyamānaḥ purovarttyākāragrāhiṇo mānasapratyakṣarūpāḥ prāptāstata aindriyaṃ sukhamiti luptametat ।

<h2 id='305,vi'>305,vi <small><small>(<a href='docExplore?doc_id=PVA_305,vi'>PVA_305,vi</a>)</small></small></h2>

satyaṃ 〈।〉 luptamevaitannālutenānena kiñcit । aindriyasyaiva sukhāsukhasyotpattiriti viruṣyata iti cet । atrāpi mūlācāryavacanamvirudhyate । "rāgadveṣamohasukhaduḥkhādiṣu svasamvedanamindriyānapekṣatvānmānasaṃ pratyakṣamiti ।" iyantarhidharmakīrtterakīrttirāyatā, aindriyasyaiva sukhāsukhasyeti । sukhādiśabdena na sukhahetūrasādikamevocyate । kaṭu miṣṭampratibhātyavikalpayato 'pīndriyajñāna iti yāvat । mānasameva vā'vikalpakatvasādharmmyāt tathocyate ityavirodhaḥ । yadi tarhi mānasamanyathāgrāhīndriyajñānamanyathā grāhyanekākārambhaviṣyatīti cet । na 〈।〉 indriyajñāne 'pi sa eva prasaṅga । indriyavijñānamapi yathābhyāsannānākārampravarttamānanna nivāryameva ।

<h2 id='305,vii'>305,vii <small><small>(<a href='docExplore?doc_id=PVA_305,vii_305,ix'>PVA_305,vii_305,ix</a>)</small></small></h2>

evaṃ tarhīdamityapi vijñānamabhyāsādindriyajameva bhavatu । na । mānasatvamvyāpārāntarasyāpi pratīteḥ । idamevamiti mānasa eṣa vyāpāra evameva pratīteḥ ।

<h2 id='305,viii'>305,viii <small><small></small></small></h2>

kathantarhyayammānasaḥ pratyayaḥ sa ityapi parokṣe na pravarttate । nedaṃ sādhīyaḥ ।

<h2 id='305,ix'>305,ix <small><small></small></small></h2>

	parokṣe varttamānasya sākṣātkaraṇavṛttitā ।
	neti pratyakṣatā tasya kathamityavadhāryatāṃ ॥ 444 ॥ (PVA)

<h2 id='305,x'>305,x <small><small>(<a href='docExplore?doc_id=PVA_305,x_305,xi'>PVA_305,x_305,xi</a>)</small></small></h2>

sākṣātkāritvameva pratyakṣatārthaḥ । tadeva mānasaṅ kvacitsākṣātkaraṇākāraṃ kvacinneti kutaḥ । indriyavijñānamapi tarhi kvacid bhrāntaṃ kvacinneti kutaḥ । timirasya sāmagryantarasya bhāvāditi cet । ihāpi sāmagryantaramastyeva । yataḥ ।

<h2 id='305,xi'>305,xi <small><small></small></small></h2>

	svārthānvayārthāpakṣaiva heturindriyajā matiḥ ।
	tatonyagrahaṇe 'pyasya niyatagrāhyatā matā ॥ 245 ॥

<h2 id='305,xii'>305,xii <small><small>(<a href='docExplore?doc_id=PVA_305,xii'>PVA_305,xii</a>)</small></small></h2>

svārtha indriyavijñānasya prathamaḥ kṣaṇaḥ prabandho vā । tadanvayo yorthakṣaṇastadarthāpekṣameve <306> ndriyavijñānammānasañcajanayati । yattu punaranayā sāmagrya notpattimattadapratyakṣaṃ । ata eva ca niyatagrāhyatayā na viṣayāntarasya gatiḥ । yato na viṣayāntareṇa janyate । tenaiva janyate anyena neti kimetat । indriyavijñāne 'pi samānametat । cakṣurvijñānamapi kasmānna śabdena janyata iti । niyatahetuphalabhāva iti cet । atrāpi na brahmaśāpa iti samānamanyatrāpi ।

<h2 id='306,i'>306,i <small><small>(<a href='docExplore?doc_id=PVA_306,i_306,iv'>PVA_306,i_306,iv</a>)</small></small></h2>

nanu dvitīye 'pi kṣaṇa indriyavijñānenaiva gṛhṇāti । tathā ca dṛśyate । na 〈।〉 mānasasyāpi tatrollekhasya sambhavāt । na ca tat savikalpakampurovarttispaṣṭākāramātratvāt । yadi tarhīndriyavijñānasamānakālabhāvi manovijñānaṃ pratyakṣaṅkathamindriyavijñānamasya samanantarapratyayaḥ 〈।〉 pūrvakasya hīndriyavijñānasya manovijñānārthaḥ svavijñānakālikāsahakārī na bhavati bhinnakālayoḥ sahakriyā'yogāt । atrocyate ।

<h2 id='306,ii'>306,ii <small><small></small></small></h2>

	tadatulyakriyākālaḥ kathaṃ svajñānakālikaḥ ।
	sahakārī bhavedartha iti cedakṣacetasaḥ ॥ 246 ॥

<h2 id='306,iii'>306,iii <small><small></small></small></h2>

na yuktaṃ । yataḥ ।

<h2 id='306,iv'>306,iv <small><small></small></small></h2>

	asataḥ prāgasāmarthyāt paścādvānupayogataḥ ।
	prāgbhāvaḥ sarvahetūnānnātorthaḥ svadhiyā saha ॥ 247 ॥

<h2 id='306,v'>306,v <small><small>(<a href='docExplore?doc_id=PVA_306,v_306,vi'>PVA_306,v_306,vi</a>)</small></small></h2>

na hīndriyavijñānenāsamānakālo manovijñānārthaḥ । taraya manovijñānāt pūrvakālatvāt । heturviṣayo na ca hetoḥ phalena samānakālatā । phalena samānakālatāyāṃ hi prāgasattvaṃ asataścāsāmarthyamprāk । paścāt kāryakāle sāmarthyamiti cet । karmakāle kāryasya vidyamānatvād vyarthaṃ sāmarthyaṃ । evaṃ hi sa kāryasya kālo yadi tadā kāryasya sattvaṃ । tasmāt prāgeva sattvaṃ sarvahetūnā । atortho heturna phalabhūtasvagrāhakajñānasamānakālabhāvī ।

<h2 id='306,vi'>306,vi <small><small></small></small></h2>

	bhinnakālaṃ kathaṅ grāhyamiti ced grāhyatāmviduḥ ।
	hetutvameva yuktijñā jñānākārārpaṇakṣamaṃ ॥ 248 ॥

<h2 id='306,vii'>306,vii <small><small>(<a href='docExplore?doc_id=PVA_306,vii'>PVA_306,vii</a>)</small></small></h2>

nanu pratibhāsamānameva svena rūpeṇa grāhyatā na tadākāravijñānajananaṃ । pratibhāsanañca jñānasamakālamiti kathaṃ hetutvameva grāhyatā । kimidaṃ pratibhāsanannāma, kimarthasvabhāvothānyadeva । yadyarthasvabhāvo nīlādivat । nāpaiti kadācidapi tatsvabhāvāditi sarvadā pratibhāsaprasaṅgaḥ । jñānābhāvānna pratibhāsanamiti cet । nanu jñānenāpi tadeva karttavyantacca prāgapyastīti kathamprāgapratibhāsanaṃ । jñānasya vyarthatā cet । ayamaparastavaiva doṣo na tu tatsvarūpasyaiva prāgapratibhāsanaṃ । tadevāsti tadeva nāstiti vyāhataṃ । atha jñāne sati dṛśyate nānyatheti cet । kimidānīṃ jñānasya kārakatvaṃ pratibhāsanaṃprati । na ca kārakatvaṃ samānakālatvāt । asata ityādipratipādanāt । samānakālandṛśyate na ca jñānamantareṇeti kimatra kurmmaḥ । evantarhi cakṣuṣastadaivotpattimat । tato nārthasvabhāvaḥ prāgarthesatīdānīmutpatteḥ ।

<h2 id='306,viii'>306,viii <small><small>(<a href='docExplore?doc_id=PVA_306,viii'>PVA_306,viii</a>)</small></small></h2>

	yasmin sthite yadutpannaṃ sthita eva vinaśyati ।
	tasmāt tadanyadevāstu bhedalakṣaṇasambhavāt ॥ 445 ॥ (PVA)
	vadanapratibimbaṃ hi vadane sambhavāt ।
	paścād vadanato bhinnampratibhāsastathāstu naḥ ॥ 446 ॥ (PVA)
	bhinnadeśatvato bhinnampratibimbambhaved yadi ।
	pramāṇapratipannaśca sa bhedo mukhabimbayoḥ ॥ 447 ॥ (PVA)
	pratibhāsasya bhedasya nārthāt sādhanamīkṣyate ।
	tenaikatārthataḥ siddhā nīlādipratibhāsayoḥ ॥ 448 ॥ (PVA)

<307>

<h2 id='307,i'>307,i <small><small>(<a href='docExplore?doc_id=PVA_307,i_307,viii'>PVA_307,i_307,viii</a>)</small></small></h2>

evantarhi ।

<h2 id='307,ii'>307,ii <small><small></small></small></h2>

	yathaiva cakṣurādibhya idānīmpratibhāsabhūḥ ।
	nīlāderapi tadvat syād yogakṣamasamatvataḥ ॥ 449 ॥ (PVA)
	yathaiva cakṣurādibhyorthasya prāgeva sambhavaḥ ।
	pratibhāsasya tadvat syāditi naivedamīkṣyate ॥ 450 ॥ (PVA)

<h2 id='307,iv'>307,iv <small><small></small></small></h2>

yasmād yadīṣyate bhinno nīlādiḥ pratibhāsataḥ ॥

<h2 id='307,v'>307,v <small><small></small></small></h2>

	prāk sattvantasya nīlādeḥ pratibhāsāditīṣyatāṃ ॥ 451 ॥ (PVA)
	tadanantaramutpannannīlādipratibhāsavat ।
	vijñānaṅ grāhakantasya pitūrūpagraho yathā ॥ 452 ॥ (PVA)
	kāryaṃ hyanekahetutvepvanukurvadudeti yat ।
	tattenārpitatadrūpaṅ gṛhītamiti cocyate ॥ 249 ॥

<h2 id='307,viii'>307,viii <small><small></small></small></h2>

putraḥ pitū rūpaṅ gṛhṇātīti yathā vyapadeśa iti ॥ 0 ॥

<h1 id='2.1.2.5.3'>2.1.2.5.3</h1>

<3. svasaṃvedana-pratyakṣam>

<h2 id='307,ix'>307,ix <small><small>(<a href='docExplore?doc_id=PVA_307,ix_307,xiii'>PVA_307,ix_307,xiii</a>)</small></small></h2>

sukhādīnāmapi svasamvedanammānasaṃ pratyakṣaṃ । nanvevamvikalpasya svarūpasyāpratyakṣatā prāptā । tathā ca parokṣavijñānasamayaprasaṅgaḥ । na 〈।〉 sarvacitticaittānāmātmasamvedanasya pratyakṣatvāt । sukhādigrahaṇantu spaṣṭasamvedanadarśanārthaṃ ।

<h2 id='307,x'>307,x <small><small></small></small></h2>

nanu vikalpasya nirvikalpakatvābhāvāt kathampratyakṣatā । na hi vikalpasya svarūpamavikalpakaṃ । arthe vikalpakatvamiti cet । tadasat । yataḥ ।

<h2 id='307,xi'>307,xi <small><small></small></small></h2>

	arthe vikalpakatvaṃ cet svarūpe 'pi vikalpakaṃ ।
	na hi svarūpe tasyānyat svarūpamupapattimat ॥ 453 ॥ (PVA)

<h2 id='307,xii'>307,xii <small><small></small></small></h2>

atrāha ।

<h2 id='307,xiii'>307,xiii <small><small></small></small></h2>

	aśakyasamayo hyātmā rāgādīnāmananyabhāk ।
	teṣāmataḥ svasamvittirnābhijalpānuṣaṅgiṇī ॥ 250 ॥

<h2 id='307,xiv'>307,xiv <small><small>(<a href='docExplore?doc_id=PVA_307,xiv'>PVA_307,xiv</a>)</small></small></h2>

utpattimāsādayanneva sukhādyātmā samvidāmviṣayabhāvamvibhartti । tadatirekeṇa tatsamvido'bhāvāt । tadā ca kovasaraḥ pūrvāparabhāvābhilāpasaṃyojanasya । paścāt saṃyojanamiti cet । na 〈।〉 tadātadabhāvāt । pūrvarūpatayā hi samvedane pareṇa tadā tatsamvedanameva na syāt । na hi pūrvādirūpatayānyaṃthā vā samvedyamānāḥ sukhādayassaṃviditā bhavanti । parasukhasamvedanavat । tasmād varttamānatayā sukhādīnāṅ grahaṇe spaṣṭayā vā nirvikalpakameva grahaṇaṃ । atha mānasaṃ sukhaṃ vikalpagrahaṇaṃ grāhyamiti matiḥ । tadapyasad 〈।〉 yataḥ ।

<h2 id='307,xv'>307,xv <small><small>(<a href='docExplore?doc_id=PVA_307,xv'>PVA_307,xv</a>)</small></small></h2>

	smṛtyāsamvedane tasya yadi mānasatocyate ।
	na tasya sukhasamvittampūrvavṛttipratītitaḥ ॥ 454 ॥ (PVA)
	tadaiva codite tasya sākṣād vittau na kalpanā ।
	abhilāpasya saṃsarggāditi cennābhilāpitā ॥ 455 ॥ (PVA)
	sukhasya tadviviktatve kathaṃ sasaṃrggasambhavaḥ ।
	samānakālavinmātrānnaiṣa saṃsargga ucyate ॥ 456 ॥ (PVA)
	mānaso 'pi na rūpāderākāraḥ svātmani sthitaḥ ।
	tadaivodayasadbhāvād vikalpaviṣayaḥ kathaṃ ॥ 457 ॥ (PVA)
	nanvarthe 'pi vikalpatvaṅ kathamasyopapattimat ।
	arthasyāgrahaṇāt tena svarūpasyāpyakalpanāt ॥ 458 ॥ (PVA)

<308>

<h2 id='308,i'>308,i <small><small>(<a href='docExplore?doc_id=PVA_308,i_308,ii'>PVA_308,i_308,ii</a>)</small></small></h2>

sattyamevaitaduktambhavatā ।

<h2 id='308,ii'>308,ii <small><small></small></small></h2>

	yadi grahaṇamarthasya vikalpaḥ kathamatra saḥ ।
	athāgrahaṇamarthasya vikalpaḥ kathamatra saḥ ॥ 459 ॥ (PVA)
	athārthāropatastatra vikalpatvannirucyate ।
	grahaṇāgrahaṇe muktā tatrāpyartho'sti nāparaḥ ॥ 460 ॥ (PVA)
	grahaṇāropasadbhāve vikalpa iti cenmatiḥ ।
	grahaṇāropayoraikye dvayoḥ sambhava ityasat ॥ 461 ॥ (PVA)
	tatraikapakṣanikṣipto doṣaḥ prāgeva varṇṇitaḥ ।
	atha bhedastayorasti dvayameva prasajyate ॥ 462 ॥ (PVA)

<h2 id='308,vi'>308,vi <small><small>(<a href='docExplore?doc_id=PVA_308,vi_308,viii'>PVA_308,vi_308,viii</a>)</small></small></h2>

savikalpakasamvittiravikalpā tadaiva ca ।

<h2 id='308,vii'>308,vii <small><small></small></small></h2>

tasmāt ।

<h2 id='308,viii'>308,viii <small><small></small></small></h2>

	grahābhimāno yatrāsti vināśagrahaṇamucyate ।
	sa eva hi vikalposminnasmatpakṣe nirīkṣitaḥ ॥ 463 ॥ (PVA)
	abhimāno 'pi kastatra grahaṇāgrahaṇāt paraḥ ।
	iti ceda grahe yasya pravṛttiṃprati karttṛtā ॥ 464 ॥ (PVA)
	pravarttakatvamagrāhye yadi sarvatra kinna tat ।
	pravarttakatvaṅ grāhye 'pi yadi kasmāt pravarttate ॥ 465 ॥ (PVA)
	sarvantarhi bhavejjñānamidānīṃ savikalpakaṃ ।
	agṛhīta eva sarvasmād yato jñānāt pravarttate ॥ 466 ॥ (PVA)

<h2 id='308,xii'>308,xii <small><small>(<a href='docExplore?doc_id=PVA_308,xii_308,xvi'>PVA_308,xii_308,xvi</a>)</small></small></h2>

atra brūmaḥ ।

<h2 id='308,xiii'>308,xiii <small><small></small></small></h2>

	asākṣātkaraṇākāre yatra syāt kalpanāntaraiḥ ।
	vyavahāraḥ sa evātra vikalpo lokasammataḥ ॥ 467 ॥ (PVA)
	darśanābhimatiryatra tajjñānamavikalpakaṃ ।
	sākṣātkṛtyadhimokṣācca pratyakṣamiti gīyate ॥ 468 ॥ (PVA)
	paramārthastu vijñānaṃ sarvamevāvikalpakaṃ ।
	svagrāhyaviṣaye sarvasyāvikalpanavṛttitaḥ ॥ 469 ॥ (PVA)

<h2 id='308,xvi'>308,xvi <small><small></small></small></h2>

kiñca ।

<h2 id='308,xvii'>308,xvii <small><small>(<a href='docExplore?doc_id=PVA_308,xvii'>PVA_308,xvii</a>)</small></small></h2>

	vāsanābalataḥ pūrvasamvidbhedānusārataḥ ।
	yat jñānaṃ jāyate kvāpi taduktaṃ savikalpakaṃ ॥ 470 ॥ (PVA)
	tattvarthaparatantratvamādadhānaṃ pravarttate ।
	nirvikalpakamityuktantajjñānavyavahārataḥ ॥ 471 ॥ (PVA)
	sukhādīnāntu rūpasya svasamvityā'vikalpanāt ।
	avikalpakatā tatra sarveṣāmeva sammatā ॥ 472 ॥ (PVA)
	tasmāt teṣāṃ svasamvittirnābhijātyānuṣaṅgiṇī ।
	na karmakaraṇatvena sobhijalpotra saṅgataḥ ॥ 473 ॥ (PVA)

<h2 id='308,xxi'>308,xxi <small><small>(<a href='docExplore?doc_id=PVA_308,xxi_308,xxiii'>PVA_308,xxi_308,xxiii</a>)</small></small></h2>

athāpi pratibhāsamāna eva prabandhena sukhādāvidaṃ sukhādīti yadā vijñānamadhimuktirūpamupajāyate tadā kasmānna savikalpakatā । atra mānasaṃ pratyakṣamartha iveti varṇṇitaṃ । tathā hi ।

<h2 id='308,xxii'>308,xxii <small><small></small></small></h2>

	artharūpe sukhādau ca yadedamiti varttate ।
	svarūpagrahasākṣāttve sarvantanmānasammataṃ ॥ 474 ॥ (PVA)

<h2 id='308,xxiii'>308,xxiii <small><small></small></small></h2>

na hi tatrāpi kathañcit kalpanāvakāśaḥ । tena tadavikalpakatvāt pratyakṣameva ।

<h2 id='308,xxiv'>308,xxiv <small><small>(<a href='docExplore?doc_id=PVA_308,xxiv'>PVA_308,xxiv</a>)</small></small></h2>

nanu svasamvedanaṃ mānasañca padadvayamapi samuditantadā parasparāsaṃsparśāt kathaṃ na dvayākārapratītiḥ । bhavatyeva । taimirikadvayadvicandradarśananyāyena tvekārthābhiniveśādevamavyavahāraḥ । nanu tatrāpi kathaṃ svasamviditatve na bhavati tathā vyavahāraḥ । anumānasya tathā vṛtteḥ । tatra hi sāmānyarūpakāryadarśane tadekatvānumānena ca dvitīyasya darśanamiti tadekatāvyavahāraḥ । iha tarhi dvayorapi darśanāt kathamekatāvyavahāraḥ 〈।〉 na cānumānamatra । svasamviditatve kimanumānena । nanu paramparāsamvedanāt kathaṃ dvayaṃ samviditaṃ । puruṣa ekastasya tat dvayaṃ samviditamiti cet । na । samvedanavyatirekeṇa puruṣasyābhāvāt । tābhyāñca na dvayasamvedanaṃ । atharūparasasamvedanavat samvedanaṃ dvayoḥ । tatrāpi kathaṃ svasamviditatve satīti

<309>

<h2 id='309,i'>309,i <small><small>(<a href='docExplore?doc_id=PVA_309,i_309,ii'>PVA_309,i_309,ii</a>)</small></small></h2>

pratipāditaṃ parasamvedane 'pi prasaṅgāditi । tasmāt svasamvedanamekameva citrākāramiti pratipāditametat ।

<h2 id='309,ii'>309,ii <small><small></small></small></h2>

idañca punarbāhyārthamāśritya grāhyagrāhakabhāvañcābhyugamyocyate 〈।〉 paramārthatastu sakalameva svasamvedanamātrannendriyādipratyayavibhāgosti । indriyavyāpārasyāpi samānakālatayā vedyatvād rūpādivat । atha cakṣurādīnāṃ vyavahārataḥ kāraṇatvaṃ । tathā samāna samvedanayormānasendriyavijñānayośca bhedaḥ ।

<h2 id='309,iii'>309,iii <small><small>(<a href='docExplore?doc_id=PVA_309,iii_309,v'>PVA_309,iii_309,v</a>)</small></small></h2>

nanvatra vyavahāro nāsti vyavahārikaḥ । ānumāniko 'pi vyavahāra evetyadoṣaḥ । ātmādiṣvapi tarhyānumāniko 'pi vyavahāra evetyādīnāmapi sattvaprasaṅgaḥ । na 〈।〉 tatra bādhakavyavahārasadbhāvāt । tasmāt sukhādīnāmātmā viśeṣarūpo śakyasamaya iti sthitametat ।

<h2 id='309,iv'>309,iv <small><small></small></small></h2>

	avedakāḥ parasyāpi te svarūpaṃ kathambiduḥ ।
	ekārthāśrayiṇā vedyā vijñāneneti kecana ॥ 251 ॥

<h2 id='309,v'>309,v <small><small></small></small></h2>

yadapi tāvad vijñānaṃ parasya vedakantasyāpi tāvatsvavedanannāsti kimaṅga punaḥ parāvedināṃ sukhādīnāṃ ।

<h2 id='309,vi'>309,vi <small><small>(<a href='docExplore?doc_id=PVA_309,vi_309,vii'>PVA_309,vi_309,vii</a>)</small></small></h2>

nanu vedyatvāt svavedanambhaviṣyati sukhādikamanyathā vedanameva na syāt । na 〈।〉 svasamvedanasyāsiddhatvāt । pareṇa vedane ghaṭādivadasvavedanaṃ । ghaṭādivadeva tarhi bahirdeśatvavedanaprasaṅga iti cet । na 〈।〉 ekārthasamavāyinā vijñānena vedanāt । ghaṭādīnāṃ hi naikārthasamavāyo vijñānena । tena teṣāṃ grāhyarūpatayā taṭasthatvena vedanaṃ । sukhādayastu punarabhedenaiva vijñānātpratīyamānā vijñānarūpamivāpannā grāhakākāratayāntaḥsanniviṣṭā vedyanta iti na ghaṭādivat prasaṅga iti kecit । teṣāṃ ।

<h2 id='309,vii'>309,vii <small><small></small></small></h2>

	tadatadrūpiṇo bhāvāstadatadrūpahetujāḥ ।
	tatsukhādi kimajñānamvijñānābhinnahetujaṃ ॥ 252 ॥
	na tāvadetat pratyakṣapratipattikameva vaḥ ।
	anumānāt pratītistu na vinā liṅgamiṣyate ॥ 475 ॥ (PVA)

<h2 id='309,ix'>309,ix <small><small>(<a href='docExplore?doc_id=PVA_309,ix'>PVA_309,ix</a>)</small></small></h2>

na khalu vijñānād bhedena pratīyante sukhādayaḥ । ekārthasamavāyasya virodhinaḥ sambhavāt । anumānampunarna liṅgamantareṇa pravarttate । syādatra liṅgaṃ yadi hetubhedo darśayituṃ śakyaḥ । na hya pratyakṣamanumānād vinā pratyetuṃ śakyaṃ । hetubhedāttu bhedampratipadyasva । avaśyaṃ hi sāmagrī bhedāt kāryabhedaḥ । kāryabhedastu na bhedaṃ sādhayati । kāraṇādekasmādapi kāryabhedadarśanād bhasmadhūmavat । na ca sukhādivijñānayorbhedasya sādhakaḥ kāryabheda upalabhyate । tasmātkāraṇabheda evopadarśayitavyaḥ sa ca nāsti । kasmādabhinnahetukamabhinnarūpañcopalabhyamānambhinnamiti vyapadiśyate kimatra pramāṇamiti yāvat ।

<h2 id='309,x'>309,x <small><small>(<a href='docExplore?doc_id=PVA_309,x'>PVA_309,x</a>)</small></small></h2>

athavā yadi vijñānamanyat sukhādibhyaḥ sukhādīnāmvijñānasya tatko hetuḥ । cakṣūrūpamanaskārāḥ tataśca sukhādikamutpadyate eva vijñānahetoścaśurādeḥ । tathā ca tatkima jñānamvijñānena kasmādiva na vedyate । nāstyeveti cet । na 〈।〉 vijñānahetukatvenotpatteḥ kathamasyāvedyamānatā । bhavatpakṣe 'pi kasmānnaivamiti cet । na 〈।〉 vāsanāprabodhaviśeṣasya hetutvāt । vāsanāprabodhavibhāgabalāt kadācit sukharūpamvijñānaṃ duḥkharūpamanyathā veti nānupapannaṃ । samānahetutvamevopadarśayati ।

<310>

<h2 id='310,i'>310,i <small><small>(<a href='docExplore?doc_id=PVA_310,i_310,ii'>PVA_310,i_310,ii</a>)</small></small></h2>

	sārthe satīndriye yogye yathāsvamapi cetasi ।
	dṛṣṭaṃ janma sukhādīnāntattulyaṃ manasāmapi ॥ 253 ॥

<h2 id='310,ii'>310,ii <small><small></small></small></h2>

na cakṣurantareṇa rūpadarśanamukhaṃ 〈।〉 na ca manohārirūpamantareṇa । nāpi śokādinā manasyupahate । vijñānajanmano 'pīyameva sāmagrī tato na hetubhedo bhedasya bodhakaḥ । nāpi hetāvātmamanassaṃyoge rūpādisāmagrītaḥ sukhamutpannamavijñānaṃ yuktimat । atha tadā notpannameva sukhaṃ tadavaśyamevāvidyamānamavijñānaṃ । na hyavidyamānaṅ grahītuṃ śakyaṃ । atrocyate ।

<h2 id='310,iii'>310,iii <small><small>(<a href='docExplore?doc_id=PVA_310,iii_310,iv'>PVA_310,iii_310,iv</a>)</small></small></h2>

	asatsu satsu caiteṣu na janmājanma vā kvacit ।
	dṛṣṭaṃ sukhāderbuddhervā tattato nānyataśca te ॥ 254 ॥

<h2 id='310,iv'>310,iv <small><small></small></small></h2>

na ca khalu cakṣūrūpālo〈ka〉manaskāreṣu satsu sukhādaya udayabhājo yena vijñānāt kāraṇāntaraṃ sukhādikasya kalpyeta । tato vijñānakāraṇameva sukhādikāraṇaṃ । atha tacca tadanyacca sukhādīnāṃ dharmādikāraṇaṃ tadevādharmādi । tadapi nāsti yataḥ । satsu cakṣurādiṣa nājanma dṛṣṭaṃ yena kāryavyatirekāt kāraṇāntaraparikalpanāvakāśaḥ syāt ।

<h2 id='310,v'>310,v <small><small>(<a href='docExplore?doc_id=PVA_310,v_310,vii'>PVA_310,v_310,vii</a>)</small></small></h2>

atha vyatirekamantareṇāpi dharmmādi kāraṇameva । iṣṭaṃ sukhamaniṣṭaṃ duḥkhantatrāvaśyaṃ dharmādharmayoḥ kāraṇatvaṃ । sarvapravādiprasiddhañcaitat sthāpayitvā cārvākamekaṃ । tadapyasat ।

<h2 id='310,vi'>310,vi <small><small></small></small></h2>

	dharmādīnānna sāmarthyaṃ siddhamavyatirekataḥ ।
	sukhādimātre dharmmādeḥ sāmarthyanneṣṭasādhane ॥ 476 ॥ (PVA)

<h2 id='310,vii'>310,vii <small><small></small></small></h2>

dharmādikaṃ hi sukhādisādhanāni samaṃ śrayati na sukhādīnyeva । anyathā tatsādhanamantareṇāpi sukhādiprasaṅgaḥ । athāpi syāt 〈।〉 satyapi sukhāsukhasādhane rūpādau śokādinopahatentaḥkāraṇasāmathyana sukhamutpattimat । tato dharma eva kāraṇanna rūpādīti gamyate । tadayuktimad 〈।〉 yataḥ ।

<h2 id='310,viii'>310,viii <small><small>(<a href='docExplore?doc_id=PVA_310,viii_310,x'>PVA_310,viii_310,x</a>)</small></small></h2>

	adharmeṇaiva śokādisāmagrī ḍhaukitā satī ।
	tata utpattimad duḥkhanna tad duḥkhamadharmataḥ ॥ 477 ॥ (PVA)

<h2 id='310,ix'>310,ix <small><small></small></small></h2>

śokādisāmagryevādharmeṇopanītā duḥkhantasyāstu duḥkhaṃ svayamevodayavat ।

<h2 id='310,x'>310,x <small><small></small></small></h2>

athavāstu sukhameva dharmādanyato duḥkhaṃ । tathāpi tena bhinnaṃ samvedanañjanayitavyamiti kutaḥ । samvedanāvyatirekisukhajanane 'pi na dhamaṇa bhavataḥ kiñjidupakṛtamiti । sukhādinā hi bhavataḥ prayojanantaccāvyatiriktamapi samvedanato na kaṭu bhavati । atha kāraṇabhedād bhedastadapyasat । yataḥ ।

<h2 id='310,xi'>310,xi <small><small>(<a href='docExplore?doc_id=PVA_310,xi_310,xii'>PVA_310,xi_310,xii</a>)</small></small></h2>

	astyeva śuddhavijñānāt sukhajñānasya bhinnatā ।
	ekāntena tu yo bhedaḥ sa naitāvati sidhyati ॥ 478 ॥ (PVA)

<h2 id='310,xii'>310,xii <small><small></small></small></h2>

dharmasahitā hi sāmagrī tadeva kāryamviśiṣṭaṃ janayenna tvatyantaṃ bhinnameva । adhikopakāreṇa tasyā eva viśeṣāt । sārdrendhanatve dhūmo hi bhasmano nātiricyate । na hi bhasmano tyantamatiricyate dhamaḥ śyāmatādimalinīkaraṇasya tatrāpi sambhavāt । tasmānna dharmāderatyantavyatirekajanane sāmarthyāvadhāraṇaṃ । ata evāha ।

<h2 id='310,xiii'>310,xiii <small><small>(<a href='docExplore?doc_id=PVA_310,xiii_311,i'>PVA_310,xiii_311,i</a>)</small></small></h2>

	sukhaduḥkhādibhedaśca teṣāmeva viśeṣataḥ ।
	tasyā eva yathā buddhermāndyapāṭavasaṃśrayāḥ ॥ 255 ॥

<h2 id='310,xiv'>310,xiv <small><small></small></small></h2>

yadi vijñānasukhādīnāṃ samānahetutā vijñānamvijñānamityetāvadevāstu kathaṃ sukhādibhedaḥ । tasyā eva sāmagryāviśeṣāt । kṣīrādyavaseke dhātrī bījādisāmagrīvat । nahi

<311>

<h2 id='311,i'>311,i <small><small></small></small></h2>

kṣīrādyavasekādhikye 'pi dhātrī bījaṃ janayati dhātrīvilakṣaṇameva kāryaṃ । api tu tadrapamanatikramyāparaviśeṣādhiṣṭhitaṃ । atha bhinnamapi kasmānna janayati । na 〈।〉 bhinnameva janayatītyevamvaktavyaṃ । evaṅ kāraṇabhedād bhedastayā pratipādito bhavati । yadi sāmagrī bhinnakāryajaniketi prasidhyati ।

<h2 id='311,ii'>311,ii <small><small>(<a href='docExplore?doc_id=PVA_311,ii'>PVA_311,ii</a>)</small></small></h2>

api ca 〈।〉 prajñādayo 'pi dharmmā ādita evotpattimantastatasteṣāmapi buddherbheda eva prasaktaḥ । athābhyāsādeḥ prajñādayo na dharmādeḥ । evaṃ sati sukhādayo 'pīṣṭāniṣṭābhyāsāditi na dharmādihetutā teṣāṃ syāt । iṣṭādisannidhānaṃ dharmāditi cet । na tarhi sukhādīnāṃ dharmādutpattirapi tvavigaṇamanaskārādereva । tacca manaskārāderaviguṇatvaṃ jñāne 'pi kāraṇamiti na bhinnasāmagrījanyāḥ sukhādayaḥ 〈।〉

<h2 id='311,iii'>311,iii <small><small>(<a href='docExplore?doc_id=PVA_311,iii_311,v'>PVA_311,iii_311,v</a>)</small></small></h2>

athāpi syāt 〈।〉 na prajñādayaḥ sukhādihetudharmādihetukāḥ prajñāsadbhāvāt 〈।〉 yat sukhantadeva dharmādihetukantena sukhādīnāṃ samānakāratvamasiddhaṃ । tadapi na subhāṣitaṃ yataḥ ।

<h2 id='311,iv'>311,iv <small><small></small></small></h2>

	prajñādayo na dharmāderapi tvete sukhādayaḥ ।
	iti pramāṇatassiddhaṅ kuta etad bhavādṛśāṃ ॥ 479 ॥ (PVA)

<h2 id='311,v'>311,v <small><small></small></small></h2>

na hi pramāṇādaprasiddhaṃ svaprakriyāprayañcaprakāśanamātraṃ pareṣāmparitoṣasya । na ca prajñādayo dharmādanyatobhavanti । dharmamvināpyabhyāsād dṛśyante iti cet । na 〈।〉 dharmamantareṇa tasyaivābhyāsasya sakalatvāyogāt । jaḍatvādevākalatvamiti cet । sukhādīnāmapi tarhi santānaviśeṣādeva sambhavaḥ । tathā hi ।

<h2 id='311,vi'>311,vi <small><small>(<a href='docExplore?doc_id=PVA_311,vi_311,vii'>PVA_311,vi_311,vii</a>)</small></small></h2>

	sukhaṃ sarvāpadāṃ hetāvadīnatve svabhāvataḥ ।
	santānatiśayādeva pūrvābhyāsapravarttanāt ॥ 480 ॥ (PVA)

<h2 id='311,vii'>311,vii <small><small></small></small></h2>

sukhaṃ svabhāvātiśayādeva pūrvābhyāsapravarttitādasatāmapi durācārāṇāndarśanāt । satyapi dharme samatādarśino'bhāvāt । samatābhāvanābhyāsaviparyayasahāyād dharmādereveti cet । evantarhi na dharmasya sāmarthyamabhyāsapūrvakatvācca prajñādivad bodharūpā eva sukhādayaḥ ।

<h2 id='311,viii'>311,viii <small><small>(<a href='docExplore?doc_id=PVA_311,viii_311,x'>PVA_311,viii_311,x</a>)</small></small></h2>

nanu viṣayādibhyaḥ sukhādaya utpattimanto vijñānantu vijñānahetukād bhāvanākhyāt saṃskārāditi hetubhedaḥ । tathā hi ।

<h2 id='311,ix'>311,ix <small><small></small></small></h2>

	soyaṃ yamahamadrākṣaṃ pūrvasaṃskārasambhavāt ।
	iti tadrūpavijñānaṃ sukhādāvidamasti kiṃ ॥ 481 ॥ (PVA)

<h2 id='311,x'>311,x <small><small></small></small></h2>

tadasad । sukhādiṣvapyasya hetutvaṃ । tathā hi bhāvanāvaśādeva sukhādayo 'pi jāyanta iti pratipāditameva ।

<h2 id='311,xi'>311,xi <small><small>(<a href='docExplore?doc_id=PVA_311,xi_311,xii'>PVA_311,xi_311,xii</a>)</small></small></h2>

athāpi syāt 〈।〉 mānasā eva sukhādayaḥ saṃskārato bhavanti nendriyajāḥ । evantarhi mānasameva vijñānaṃ saṃskārāditi samānametat । athendriyajasyāpi vijñānasya pāṭavādiviśeṣo bhāvanāviśeṣādeva । sukhādīnāmapi tarhīndriyajānāntata eva pāṭavādikamiti samānaṃ ।

<h2 id='311,xii'>311,xii <small><small></small></small></h2>

kiñca । mānasameva sakalaṃ sukhādikamiti pratipāditaṃ ।

<h2 id='311,xiii'>311,xiii <small><small>(<a href='docExplore?doc_id=PVA_311,xiii_311,xiv'>PVA_311,xiii_311,xiv</a>)</small></small></h2>

nanu gṛhīte kvāpi vastuni bhāvanāvaśāt tatraiva vastuni punaḥ punarjñānodayalakṣaṇāt pāṭavaṃ yuktimat । sukhādīnāmapi yadyanena jñānena grahaṇantadā yuktantad grahaṇaṃ paṭu bhavatīti svasamvedanapakṣe tu kīdṛśī bhāvanā । tathā hi ।

<h2 id='311,xiv'>311,xiv <small><small></small></small></h2>

	svamvedanañcedutpannaṅkīdṛśī tatra bhāvanā ।
	svamvedanañcennotpannaṅ kīdṛśī tatra bhāvanā ॥ 482 ॥ (PVA)

<312>

<h2 id='312,i'>312,i <small><small>(<a href='docExplore?doc_id=PVA_312,i_312,ii'>PVA_312,i_312,ii</a>)</small></small></h2>

aparāparasya sukhasamvedanasyotpatternābhyāsayogaḥ । yadi punaḥpunastadevopalabhyate tadābhyāsavyapadeśaḥ । arthastu punareka eva tatra bhāvanāprayuktā parāparavijñānenānubhave ।

<h2 id='312,ii'>312,ii <small><small></small></small></h2>

nanu sukhamapyekaṃ kinna bhavati । nanvekasya kaḥ punaḥ punararthaḥ । arthasya punarekatāyāmapyanubhavāvṛttikṛtampaunaḥpunyaṃ । tadapyasat ।

<h2 id='312,iii'>312,iii <small><small>(<a href='docExplore?doc_id=PVA_312,iii_312,v'>PVA_312,iii_312,v</a>)</small></small></h2>

	jñānasya yadi bhedosti viṣayebhyo gatiḥ kutaḥ ।
	pratyabhijñāprasādāccet sukhādāvapyasau na kiṃ ॥ 483 ॥ (PVA)

<h2 id='312,v'>312,v <small><small></small></small></h2>

nanu sukhamekanna bhavati 〈।〉 kathantatra pratyabhijñā । viṣaye tu jñānabhede 'pi tadekatvādyuktā । nanu ca viṣayabhāvinī pratyabhijñā'pi tūpalambhabhāvinī । na ca jñānabheda ekasyopalambhaḥ । jñāne ca kathampratyabhijñā । na paramārthatastatra pratyabhijñā ।

<h2 id='312,vi'>312,vi <small><small>(<a href='docExplore?doc_id=PVA_312,vi_312,viii'>PVA_312,vi_312,viii</a>)</small></small></h2>

athaikatvena tadekatvamāropya jñānamekamiti vyavahriyate । atra vicāryate । kimidaṃ svasamvedanaṃ jñānamiti pakṣa ucyate । atha jñānāntaravedyamathārthāpattivedyaṃ । kiñcātaḥ ।

<h2 id='312,vii'>312,vii <small><small></small></small></h2>

	svavedanañcedāśritya pratyabhijñā kathambhavet ।
	na hi dṛśasya bhedena tadaivaikatvavibhramaḥ ॥ 484 ॥ (PVA)

<h2 id='312,viii'>312,viii <small><small></small></small></h2>

svasamvedanapakṣe hi parisphuṭe bhedavedane kathaṃ viṣayābhede 'pi tadaiva tatkṛta āropavibhramaḥ । jñānāntaravedane 'pi samānametat arthāpattivedane tvarthānurūpā jñānakalpanā tato jñānamapyabhinnameva kalpanīyaṃ । athānyathā nopapadyata ityarthapattiḥ ।

<h2 id='312,ix'>312,ix <small><small>(<a href='docExplore?doc_id=PVA_312,ix_312,xi'>PVA_312,ix_312,xi</a>)</small></small></h2>

	vedanāmātramarthasya vedanāmātrakalpakṛt ।
	nānekenaikatārthasya grāhyetyekaṃ prakalpyatāṃ ॥ 485 ॥ (PVA)

<h2 id='312,x'>312,x <small><small></small></small></h2>

na hyanekena vijñānenāparāparakālabhāvinā svakālārthaparicchedakena pūrvāparakālabhāvyekortha iti śakyaṅ kalpayitumekasyāvyāpārāt samūhasya cābhāvāt ।

<h2 id='312,xi'>312,xi <small><small></small></small></h2>

	ātmaikaḥ sonusandhāyī tasya smaraṇasambhavāt ।
	smaraṇe hyasya sāmarthyaṃ sandhāne cāpi vidyate ॥ 486 ॥ (PVA)

<h2 id='312,xii'>312,xii <small><small>(<a href='docExplore?doc_id=PVA_312,xii_312,xiv'>PVA_312,xii_312,xiv</a>)</small></small></h2>

tadetadasat ।

<h2 id='312,xiii'>312,xiii <small><small></small></small></h2>

	bodharūpātmatāpakṣehi nedaṃ yuktimadīkṣyate ।
	āvṛttirekarūpasya kathamasya pramānvitā ॥ 487 ॥ (PVA)

<h2 id='312,xiv'>312,xiv <small><small></small></small></h2>

bhinnābhinnātmapakṣeyamadoṣa iti cet । yena rūpeṇābhinnastena rūpeṇa na pratyabhijñānaṃ । jñānabhedena bhinnatvāt । jñānasyābhede tadabhinnasya bhedasya । yena tu rūpeṇa jñānād bhadestena rūpeṇaikatā tato nāvattiḥ ।

<h2 id='312,xv'>312,xv <small><small>(<a href='docExplore?doc_id=PVA_312,xv_312,xvii'>PVA_312,xv_312,xvii</a>)</small></small></h2>

athābodharūpa ātmā tadā na jñānena buddhyane tacca bhinnamiti kathantenābhedagrahaṇaṃ । tasmājjñānabhedenaikatvagraho yukta ityekameva jñānaṃ parikalpanīyamarthāpattyā ।

<h2 id='312,xvi'>312,xvi <small><small></small></small></h2>

athārthāpattyā jñānabhedaḥ parigṛhyate tathāpi naikatvamvijñāne pratīyate'taḥ kathaṃ pratyabhijñā ।

<h2 id='312,xvii'>312,xvii <small><small></small></small></h2>

athālakṣitanānatvasya pratyabhijñānaṃ 〈।〉 tathā sati sukhādiṣvapīti tadekatvasya samvṛtyā sambhavāt 〈।〉 tatraiva punaḥpunaranubhava iti bhavatyabhyāsāt sukhādīnāmpāṭavādiviśeṣaḥ । abhyāsācca sukhādīnāmutpattirboṃdharūpāṇāmeva ।

<h2 id='312,xviii'>312,xviii <small><small>(<a href='docExplore?doc_id=PVA_312,xviii_313,i'>PVA_312,xviii_313,i</a>)</small></small></h2>

nanvabhyāsād gamanādayo 'pi vikaṭādirūpā bhavanti na ca te bodharūpāḥ । atrocyate ।

<h2 id='312,xix'>312,xix <small><small></small></small></h2>

	abodharūpādabhyāsādabodhasyaiva sambhavaḥ ।
	bodharūpāt tathābhyāsad bodharūpodayo na kiṃ ॥ 488 ॥ (PVA)

<h2 id='312,xx'>312,xx <small><small></small></small></h2>

prajñādivadeva ।

<313>

<h2 id='313,i'>313,i <small><small></small></small></h2>

athāpi syād 〈।〉 bodharūpābhyāsa iti kiṃ svasamvedanābhyāsaḥ । atha bodharūpagṛhītārthābhyāsoḥ 〈।〉 yadi svasamvedanābhyāsastamvedanamasiddhaṃ । atha dvitīyaḥ pakṣaḥ sonaikāntikasambhavādayukta eva । bodharūpagṛhītagamanābhyāse 'pi gamanādiborūpatānupalambhāt । atrocyate ।

<h2 id='313,ii'>313,ii <small><small>(<a href='docExplore?doc_id=PVA_313,ii_313,iii'>PVA_313,ii_313,iii</a>)</small></small></h2>

	yobhyasyate yathābhūtaḥ sa tathaiva prakṛṣyate ।
	antaḥ samvedanābhyāsaḥ sukhādīnāntathā phalaḥ ॥ 489 ॥ (PVA)

<h2 id='313,iii'>313,iii <small><small></small></small></h2>

antaḥ samvedanarūpā hi sukhādaya upalabdhāḥ । jaḍarūpāḥ santa ekārthasamavāyenopalabhyante tathetyetattu va samvedanasamāsādanopanataparitoṣaṃ । tataḥ svasamvedanarūpamevābhyasyati 〈।〉 tatastathābhūtameva bhāvanāprakarṣābhyāse prādurbhavet । prathamantarhi svasamvedanābhāvaḥ syāt 〈।〉 na । yajjātīya ityādinā tasyāpi tathābhūtatvāt । tasmād bhāvanābalādupajāyamānāḥ prajñādivat samvedanasvabhāvā eveti sthitaṃ ।

<h2 id='313,iv'>313,iv <small><small>(<a href='docExplore?doc_id=PVA_313,iv_313,vii'>PVA_313,iv_313,vii</a>)</small></small></h2>

anenaitadapi nirastam ।

<h2 id='313,v'>313,v <small><small></small></small></h2>

	tadatadrūpiṇo bhāvāstadatadrūpahetujāḥ ।
	tadrūpādi kimajñānamvijñānābhinnahetujaṃ ॥ 252 ॥

<h2 id='313,vi'>313,vi <small><small></small></small></h2>

tasyāyamarthaḥ । parasparasahakāritvena cakṣurmanaskārapurovarttiśakaṭādayaḥ samānasāmagrīkā upajāyamānāḥ sarve bodharūpāḥ syurabodharūpā vā । na hi tatra kaścit pradhānetaraviveka iti । sā hi rūpādisāmagrī bodhābodharūpānekakāryajanena dṛṣṭaśaktikā nānyathā śakyā vidhātu । tayaivānaikāntikatvamata eveti cet । na 〈।〉 anyathāhetvarthasya vivakṣitatvāt ।

<h2 id='313,vii'>313,vii <small><small></small></small></h2>

	bhāvanoyadajanmāno yathā prajñādayastathā ।
	sukhādayo 'pi kintasmāt kāraṇādasvasamvidaḥ ॥ 490 ॥ (PVA)

<h2 id='313,viii'>313,viii <small><small>(<a href='docExplore?doc_id=PVA_313,viii'>PVA_313,viii</a>)</small></small></h2>

yo hi yathā bhūtobhyasyate sa tathaiva bhavatīti pramāṇārthaḥ । na ca rūpādīnāmāntarasvabhāvābhyāsasambhavaḥ । yasya tāvadarthāpattigamyāḥ prajñādiviśeṣāstena te ātmasamavāyina iti kathamavagantavyaṃ । kevalamarthāpatyā yena vinā yatnopapattimat tadavagamyate । na cātmasamavāyitvena vinā'bodharūpatayā ca nopapattimat kiñcit । kevalamapareṇāpi kenacid bhavitavyaṃ yato parokṣatārthasya jātā । tataḥ kathamātmasamavāyādigatiḥ । tasmāt mayaitadavagatamityāntaratvameva bodhasyābhyastaṃ janena <?> yenātaratvapratītiriti parihāraḥ ।

<h2 id='313,ix'>313,ix <small><small>(<a href='docExplore?doc_id=PVA_313,ix'>PVA_313,ix</a>)</small></small></h2>

ye 'pi buddhyantarasya pratyakṣatāmbuddhau varṇṇayanti teṣāmapi sā ātmasamavāyinī bodharūpā ca pratibhātītyevamavaśyamayamabhyupagamaḥ । anyathā padārthāntarameva bhavet । grāhakatvasya tu prasiddhireva । tasmāt pratyakṣāntare tadārūḍhagrāhakatvaivāsau pratibhāti । tathā ca sati tatrāpi sorthaḥ pratibhāsate । naṣṭasya ca kathaṃ pratibhāsaḥ । kevalābuddhiḥ pratibhāsamānā kathaṃ grāhikātvena grahaṇatvena vā pratibhāseta । tathātmādayo 'pīti codye ātmasamavetatvena vādhyāroponādikālika <314> upajāyata iti parihāraḥ syāt । tathā ca sati tathaiva bhāvanābalādupajāyamānāḥ । prajñādayo vā sukhādayo 'pi bodharūpā eva ।

<h2 id='314,i'>314,i <small><small>(<a href='docExplore?doc_id=PVA_314,i_314,v'>PVA_314,i_314,v</a>)</small></small></h2>

nanu tathāpi buddhyādīnāṃ svasamvedanarūpatānnābhyupagacchanti pare । nanvasamvedanatve 'pi sati na pratyakṣatā nāntaratvamiti pratipāditaṃ । svasamvedanatve punastathābhūtamevātmānañcakāsayantyarthañca sā cakāstīti yuktametadeva ।

<h2 id='314,ii'>314,ii <small><small></small></small></h2>

atha bhāvanāvalādapi sukhādaya udayatyāginā ātmasamavāyina eva santa ekārthasamavāyivijñānagrāhyāḥ ।

<h2 id='314,iii'>314,iii <small><small></small></small></h2>

	tena bodhena saṃsparśād bodharūpāvabhāsanaṃ ।
	na tu bodhasvabhāvenetyevaṅ kasmānna kalpyate ॥ 491 ॥ (PVA)

<h2 id='314,iv'>314,iv <small><small></small></small></h2>

atrocyate ।

<h2 id='314,v'>314,v <small><small></small></small></h2>

	anādibhāvanābhāvādidamevamiti sthiteḥ ।
	tadanyayaprakriyākalpo na lokenāvatāryate ॥ 492 ॥ (PVA)

<h2 id='314,vi'>314,vi <small><small>(<a href='docExplore?doc_id=PVA_314,vi'>PVA_314,vi</a>)</small></small></h2>

yadbhāvanābalādidamupajāyate iti pratipādyate 〈।〉 na tatrāparā prakriyā ko samupajāyamānopalabhyate । evañcaivañcedamiti । api tu bhāvanāvalād yathaitad dṛśyate tathaivetaditi vyavahāraḥ । kimvaikārthasamavāyakalpanayā prayojanaṃ । kasya tarhi tat sukhaṃ yadyātmani samavāyo neṣyate । evantarhi kasya sa ātmā yadyanyatra tasya samavāyāniṣṭiḥ ।

<h2 id='314,vii'>314,vii <small><small>(<a href='docExplore?doc_id=PVA_314,vii_314,x'>PVA_314,vii_314,x</a>)</small></small></h2>

	svatantra ātmā nityatvāt parādhīnaḥ kathaṃ hi saḥ ।
	sukhādīnāṃ tvanityatve parādhīnatvakalpanā ॥ 493 ॥ (PVA)

<h2 id='314,ix'>314,ix <small><small></small></small></h2>

ātmā hi nityatvāt svātaṃtryadanāśrito yukta iti yuktametat । sukhādayastu guṇā anityāśca tato niyamena teṣāmāśritatvena bhāvyaṃ । tadetadasad 〈।〉 yataḥ ।

<h2 id='314,x'>314,x <small><small></small></small></h2>

	āśrayatve guṇatvaṃ syād guṇattve vāśrayasthitiḥ ।
	anyonyasaṃśrayādevaṃ na syādanyatarasthitiḥ ॥ 494 ॥ (PVA)

<h2 id='314,xi'>314,xi <small><small>(<a href='docExplore?doc_id=PVA_314,xi_314,xiii'>PVA_314,xi_314,xiii</a>)</small></small></h2>

yadi guṇatvaṃ prathamaṃ sidhyet tadā guṇenāśritena bhavitavyamiti kalpanāvatāraḥ । na ca tat sidhyati parāśrayatvāt siddheḥ । nāśrayāśrayibhāvaḥ kasyacidastīti pratipāditametat ।

<h2 id='314,xii'>314,xii <small><small></small></small></h2>

yadyapyuktannityatvāt svatantra ātmā na sukhādayo viparyayāditi ॥

<h2 id='314,xiii'>314,xiii <small><small></small></small></h2>

	anityamapi hetubhya utpartternirapekṣaṇaṃ ।
	karttavyatāsya nāstīti paratrāyattatā kathaṃ ॥ 495 ॥ (PVA)

<h2 id='314,xiv'>314,xiv <small><small>(<a href='docExplore?doc_id=PVA_314,xiv_314,xvi'>PVA_314,xiv_314,xvi</a>)</small></small></h2>

yadi tannotpannameva kathamasya parāyattatā । atha kutaściddhetorūpatpannantato 'pi kā tasya parāyattatā । svakāryajanane parāyattateti cet । svahetoreva kāryajananantasyeti nāyādhīnatāyoga ityalamprasaṅgena ।

<h2 id='314,xv'>314,xv <small><small></small></small></h2>

tasmāt sukhādaya eva svatantrā bhavantu kimāśrayeṇātmanopakalpitena ।

<h2 id='314,xvi'>314,xvi <small><small></small></small></h2>

asvasamvedane ca sukhādīnāṃ kathamarthagrāhakatā । ekārthasamabāyivijñānena vedane bhaviṣyatīti cet । atrocyate । kimekārthasamavāyinā vijñānenendriyajena vedyante'thānyena । na tāvadindiyavijñānena । yataḥ ।

<h2 id='314,xvii'>314,xvii <small><small>(<a href='docExplore?doc_id=PVA_314,xvii_315,i'>PVA_314,xvii_315,i</a>)</small></small></h2>

	yasyārthasya nipātena te jāta dhīsukhādayaḥ ।
	tammuktvā pratipadyena sukhādīneva sā kathaṃ ॥ 256 ॥

<315>

<h2 id='315,i'>315,i <small><small></small></small></h2>

saivendriyabuddhī rūpādyabhinipeśinī kathaṃ sukhādīneva pratipadyate yā cakṣurādinā rūpādiṣu niyuktā । nahi sukhe pravṛttañcakṣurmameti buddhiḥ । atha sukhāgrāhakamvijñānaṃ rūpa eva pravṛttaṃ varttayiṣyati 〈।〉 tathāsatyatiprasaṅga iti pratipāditaṃ । anumānasyāpi cākṣuṣatvaprasaṅga iti ।

<h2 id='315,ii'>315,ii <small><small>(<a href='docExplore?doc_id=PVA_315,ii^1'>PVA_315,ii^1</a>)  (<a href='docExplore?doc_id=PVA_315,ii^2'>PVA_315,ii^2</a>)</small></small></h2>

athendriyajñānādaparo grāhakākāro nopalabhyate tena tenaivetyucyate । vikalpo 'pi tarhi samānakāla indriyavijñānenaiva gṛhyata iti prāptaṃ । anumeye 'pi prasaṅga iti niveditaṃ । na hi tatrāparo grāhakākāra upalabhyata iti । atha grāhyākārāt tathā grāhakākāraparikalpanā । vikalpye 'pi śabde samānametat । sukhādāvapi grāhakākāraḥ kinna kalpyata iti cet । na 〈।〉 grāhyatvenānanubhavāt । nahyaikārthasamavāye 'pi grahaṇāntareṇa grahaṇād grāhyatā nāstīti śakyamvaktuṃ । ekalolībhāvena pratipatteriti cet । sa tarhi tadātmā sukhambuddhirvā । ekasyāpi svarūpeṇāgrahaṇāt sukhākārameva kevalaṃ samvedanam 〈।〉 aparasyāpyasamvedanasya sukhābhāva iti cet । na 〈।〉 paropadhānatvasyāpratīteḥ । vṛkṣapiṇḍākārapratipattivat । athānumānāt paropadhānatā sādhyate । yat pratīyate tatparopadhānaṃ piṇḍavat । na । bāhyārthābhāvaprasaṅgāt । vāsanopadhānasya sambhavāt । tasmāt yad yathā pratīyate tat tathaivopagantavyaṃ । na tu tadanumānenānyathā sthāpanīyaṃ । tato vāhyārthaḥ svarūpeṇa grāhyatayā pratīyamānastathāvasthāpyate pratītimātrānubandhitvāt sthāpanāyāḥ । sukhādikantu na grāhyatayā vedyate tataḥ svasamvedanaṃ ।

<h2 id='315,iii'>315,iii <small><small>(<a href='docExplore?doc_id=PVA_315,iii_315,v'>PVA_315,iii_315,v</a>)</small></small></h2>

athātmamanoyogamātrādutpannaṃ jñānaṃ sukhādīnāṃ grāhakaṃ nendriyajñaṃ । tathā sati yugapañjñānānudayāt kramagrahaṇena bhāvyaṃ । tataśca ।

<h2 id='315,iv'>315,iv <small><small></small></small></h2>

	avicchannā na bhāseta tatsamvittiḥ kramagrahe ।

<h2 id='315,v'>315,v <small><small></small></small></h2>

kramagrahe hyapagamyamāne na sukhādibuddhiravicchinnā pratibhāseta । ayameva hi kramo yadasahabhūtatvannāma । sahaiva ca rūpādigrahaṇena sukhādigrahaṇāmupalabhyate । tatra ca saha grahaṇamiti viruddhaṃ । na hi viruddhayorekatra bhāvaḥ ।

<h2 id='315,vi'>315,vi <small><small>(<a href='docExplore?doc_id=PVA_315,vi_315,viii'>PVA_315,vi_315,viii</a>)</small></small></h2>

	tallāghavāccet tattulyamityasamvedananna kiṃ ॥ 257 ॥

<h2 id='315,vii'>315,vii <small><small></small></small></h2>

yadi sukhagrahaṇasya laghuvṛtteravicchedapratipattiḥ pratipattireva nāntarāpratipattiḥ । tadetallāghavamagrahaṇe 'pi sukhādeḥ samānamityagrahaṇamevāvicchinnaṃ sukharūpayoḥ prasaktaṃ । athā grahaṇamapyavicchinnaṃ pratibhātyeva । yataḥ ।

<h2 id='315,viii'>315,viii <small><small></small></small></h2>

	sukhasyāgrahaṇaṃ rūpagrahaṇādaparanna hi ।
	rūpasyāpyagraho nāsti sukhagrahaṇataḥ paraḥ ॥ 496 ॥ (PVA)

<h2 id='315,ix'>315,ix <small><small>(<a href='docExplore?doc_id=PVA_315,ix_315,xi'>PVA_315,ix_315,xi</a>)</small></small></h2>

tataśca sukhāsyāvicchinnamagrahaṇambhavedityayamartho rūpodergrahaṇamavicchinnamiti । tadastyava evamviparyaye 'pi vācyaṃ । tataḥ siddhasādhanamevaitadagrahaṇanna kimiti । atrocyate ।

<h2 id='315,x'>315,x <small><small></small></small></h2>

	ekasya bhāvo yonyasyābhāvatvena nirucyate ।
	tadviviktatayā tasya tadabhāvasya cintitaḥ ॥ 497 ॥ (PVA)

<h2 id='315,xi'>315,xi <small><small></small></small></h2>

na hi svarūpeṇa kasyacidasāvabhāvo'pi tu tadviviktatvena । tataśca rūpagrahaṇaṃ sukhagrahaṇaviviktamupalabhyata ityabhyupagame tadviviktagrahaṇaṃ lāghaveneti tadavicchedasya sambhavāt kathaṃ sukhasamvedanaṃ । sukhasamvedanasyāpi sa eva krama iti dvayorapyagrahaṇamiti 〈।〉

<316>

<h2 id='316,i'>316,i <small><small>(<a href='docExplore?doc_id=PVA_316,i_316,ii'>PVA_316,i_316,ii</a>)</small></small></h2>

sādhūktamagraha eva na kimiti । na hi paratrāpyupalabhyamāne parasya tadviviktagrahaṇaṃ । tadviviktagrahaṇameva tatsvarūpasya tatrāpraveśāditi cet । na । parasparasvarūpāpraveśagrahaṇe'kramagrahaṇaṃ samānakālagrahaṇe 'pi sambhavāt । avayavāvayavinostulyakālagrahaṇābhyupagamāt ।

<h2 id='316,ii'>316,ii <small><small></small></small></h2>

nanu dūratassāntarānekakeśagrahaṇenāntarasyāgrahaṇe 'pyagrahaṇameva keśarūpasya । tatra yathā nirantarakeśarūpagrahaṇena tadantarāgrahaṇambādhyate na tathāntarāgrahaṇena keśagrahaṇabādhā । evamatrāpi nāgrahaṇamantarā grahaṇasya bādhakaṃ । atrocyate ।

<h2 id='316,iii'>316,iii <small><small>(<a href='docExplore?doc_id=PVA_316,iii_316,vii'>PVA_316,iii_316,vii</a>)</small></small></h2>

	antaragrahaṇantatra naiva sadbādhakaṅkathaṃ ।
	asanna bādhyannāpīṣṭaṃ lokaḥ kevalamicchati ॥ 498 ॥ (PVA)

<h2 id='316,iv'>316,iv <small><small></small></small></h2>

kasmādantaragrahaṇameva na bhavatīti cet ।

<h2 id='316,v'>316,v <small><small></small></small></h2>

	śaktireṣaiva bhāvānāṃ sā kiṃ paryanuyujyate ।
	tenāntarāṇāṃ grahaṇamanutpannanna bādhakaṃ ॥ 499 ॥ (PVA)

<h2 id='316,vi'>316,vi <small><small></small></small></h2>

na ca bādhyaṃ । kevalamvyapadeśa eva yathākathañcilloke nirūḍhimāgataḥ । tatra tu punaḥ sukharūpādigrahaṇayoragrahaṇannotpannamiti na yuktaṃ । tathā sati na kramagrahaṇasambhavaḥ । astyevāgrahaṇantatra paraṅ grahaṇannotpannamiti cet । naitadasti ।

<h2 id='316,vii'>316,vii <small><small></small></small></h2>

	grahaṇe grāhakannāsti grāhake grāhakāntaraṃ ।
	parairapyevameveṣṭamanyathā tvasamaṃjasaṃ ॥ 500 ॥ (PVA)

<h2 id='316,viii'>316,viii <small><small>(<a href='docExplore?doc_id=PVA_316,viii'>PVA_316,viii</a>)</small></small></h2>

grahaṇena hi svaprakāśātmanā bhavitavyaṃ grāhakasya tu kāraṇātmanaḥ kartturvā grāhakamaparamiṣyatāṃ । aprakāśe grahaṇe sarvārthāgrahaṇaprasaṅgaḥ । grahañcet svaprakāśamindriyādanyato vā yadi bhavet kimidānīmapareṇa grāhakeṇeti cet । ayamaparo'syaiva doṣaḥ । na tvaprakāśaṃ svayaṅ grahaṇannāma । apareṇa prakāśyate taccet । nanvapareṇāpi prakāśanamparokṣameva tasyāpyapareṇetyarthataivāyatā sarvasya jagata iti pratipādayiṣyate । tacca pratibhāsamānamparasparakālavivekenotpannaṅkathamparasparasya na bādhakamiti yatkiñcidetat । atha sukhagrahaṇambādhyata eva kadācit kevalasya rūpādergrahaṇāt । tathā hi manohārirūpadarśanepa kadācinna sukhasamvedanamasti tataḥ keśāntaragrahaṇameva sukhagrahaṇamapi notpannamiti bādhanamavasthāpyate । naitadapi sat । yataḥ ।

<h2 id='316,ix'>316,ix <small><small>(<a href='docExplore?doc_id=PVA_316,ix_316,x'>PVA_316,ix_316,x</a>)</small></small></h2>

	sarvadaiva na kimbādhā keśāntaravido yathā ।
	tadā tu na sukhādīnāmudayo lokasammataḥ ॥ 501 ॥ (PVA)

<h2 id='316,x'>316,x <small><small></small></small></h2>

yathā keśagrahaṇamantarā grahaṇasya bādhakaṃ sarvadaiva । evaṃ rūpādigrahaṇamapi sukhādigrahaṇasya syāt । na ca paramārthatastatkeśagra 〈ha〉 ṇaṃ keśasvarūpasyāpratipatteḥ । yadā tu sukhā pratipattiḥ kevalarūpādigrahaṇe tadā sukhameva nodapādi । na tūtpannamagrahaṇaṃ kevalamiti vyavasthā । anupalambhādanutpannavyavahāra iti cet । u 〈i〉 cchanna idānīmutpādādivyavahārastatonupalabdhirapi । tasmād yadaiva sukhādīnāmutpattigrahaṇasya tadaiva sukhādīnāmutpattiḥ । tadāpi na rūpādigrahaṇenābhibhavaḥ 〈।〉 bhavanmate keśāntarāgrahaṇavat prāptaḥ । athaikaivendriyabuddhiratha sukhādigrahaṇe pravarttiṣyate tenāyaṃ kramagrahaṇadoṣo bhavet । tadasadityāha ।

<h2 id='316,xi'>316,xi <small><small>(<a href='docExplore?doc_id=PVA_316,xi_317,i'>PVA_316,xi_317,i</a>)</small></small></h2>

	na caikayā dvayajñānanniyamādakṣacetasaḥ ।
	sukhādyabhāve 'pyarthācca jāte tacchaktyasiddhitaḥ ॥ 258 ॥

<317>

<h2 id='317,i'>317,i <small><small></small></small></h2>

yadīndriyabuddhirevārthasukhādigrāhīṇī yuktaṃ na caitaditi pratipāditaṃ । ātmamanaḥ saṃyogamātrajenātindriyajena sukhādikaṃ gṛhyate pratyayenetyabhyupagamāt । atha kaścidevamapyupagacchet tadapi na śakyaṃ 〈।〉 sukhādyabhāve 'pyarthādeva kevalādutpādādindriyabuddheḥ sukhādīnāṃ kāraṇatvānirddhāraṇāt । yo hi yena vinā notpattimān satsvapi samartheṣvanyeṣu tasya tatkāraṇatvāvadhāraṇaṃ । na ca rūpādisāmagryamapi vinā sukhādikamanutpattimadindriya cetaḥ ।

<h2 id='317,ii'>317,ii <small><small>(<a href='docExplore?doc_id=PVA_317,ii_317,iii'>PVA_317,ii_317,iii</a>)</small></small></h2>

athāpi syāt 〈।〉 nīlaṃ yadā pītena sahendriyavedane pratibhāti na tadā tasya sāmarthya syānnīlamantareṇāpi pītādutpatteḥ । atha ca tatrāpi tasya sāmarthya । atha nīlapītāvabhāsi vijñānanna kevalāt pītājjāyate । evantarhi sukharūpāvabhāsasyāpi na kevalād rūpāditi samāno nyāyaḥ । na samānametat ।

<h2 id='317,iii'>317,iii <small><small></small></small></h2>

	nīlasyendriyavijñāne pṛthaksāmarthyadarśanāt ।
	śaktisiddhissamūhe 'pi na sukhasyaivamīkṣaṇaṃ ॥ 502 ॥ (PVA)

<h2 id='317,iv'>317,iv <small><small>(<a href='docExplore?doc_id=PVA_317,iv_317,vii'>PVA_317,iv_317,vii</a>)</small></small></h2>

abhyupagame vā ।

<h2 id='317,v'>317,v <small><small></small></small></h2>

	pṛthak pṛthak ca sāmarthye dvayornīlādivat sukhaṃ ।
	gṛhyeta kevalaṃ; tasya taddhetvarthamagṛhyataḥ ॥ 259 ॥
	na hi samvedanaṃ yuktaṃ dṛṣṭamiṣṭañca kasyacit ।

<h2 id='317,vii'>317,vii <small><small></small></small></h2>

rūpādereva sukhādirahitādutpadyate tadakṣavijñānaṃ । na hi vijñānāt pūrvasukhādikamasti rūpavat vijñānena saha tata eva rūrādestasyotpatteḥ । atha samānakālabhāvino 'pi sahabhūhetutvamiṣyate । tadasat । sahabhūhetutvena parasparapratibaddhaṃ dvayambhavatu bhūtavanna tu vedyavedakabhāvaḥ ।

<h2 id='317,viii'>317,viii <small><small>(<a href='docExplore?doc_id=PVA_317,viii_317,xi'>PVA_317,viii_317,xi</a>)</small></small></h2>

	asamvedanarūpasya grahaṇanna parasparaṃ ।
	svasamvedanarūpasya grahaṇanna parasparaṃ ॥ 503 ॥ (PVA)
	svahetorunmukhībhāvād yadi grahaṇamiṣyate ।
	samānakālasyāpyasya parasamvedanātmanā ॥ 504 ॥ (PVA)
	sukhe tadunmukhībhūtaṃ kathamindriyajammataṃ ।
	nākṣāvyāpāravittatra prāgevaitanniveditaṃ ॥ 505 ॥ (PVA)

<h2 id='317,xi'>317,xi <small><small></small></small></h2>

api ca pṛthak sāmarthye kevalaṃ sukhādi gṛhyeta 〈।〉 nīlavadeva gṛhyata eveti cet 〈।〉 na । na hi sukhaheturūpādigrahaṇamantareṇa sukhādigrahaṇaṃ yuktaṃ । samvedyamānamapyayuktameva । na khalu lalanālālityapratipattimantareṇa sukhena kaścidarthī । tadaiva tat sukhamicchati sakalaḥ kāmī janaḥ । na caivamupalabdhiḥ 〈।〉 atha tasyaiva sāmarthyam 〈।〉 evantarhi candramaso 'pi dvitīyasya syāt । ata evāha । arthenaiva sahagrahe 〈।〉

<h2 id='317,xii'>317,xii <small><small>(<a href='docExplore?doc_id=PVA_317,xii_317,xv'>PVA_317,xii_317,xv</a>)</small></small></h2>

	kiṃ sāmarthyaṃ sukhādīnānneṣṭā dhīryattadudbhavā ॥ 260 ॥

<h2 id='317,xiii'>317,xiii <small><small></small></small></h2>

na hyanvayavyatirekamantareṇa sāmarthyasiddhiḥ । na ceṣyate neṣṭaiva tadudbhavā cakṣurādibuddhiḥ pareṣāmiti । api ca ।

<h2 id='317,xiv'>317,xiv <small><small></small></small></h2>

	vinārthena sukhādīnāṃ vedane cakṣurādibhiḥ ।
	rūpādiḥ stryādibhedoktyā gṛhyeta na kadācana ॥ 261 ॥

<h2 id='317,xv'>317,xv <small><small></small></small></h2>

sukhaduḥkhādihetutvena rūpādikampratikūlāpratikūlatvena ca satryādikanna gṛhyeta । kevalasya grahaṇe kāraṇaṃ kimapyastī 〈ti〉 pratītiḥ syāt । sahagrahaṇe kāraṇapratītiriti cet । paraspara<318>nnīlādīnāmapi kāraṇatvapratītiḥ syāt । na ca bhavati । tasmādanupapannametat । yadi ca sukhaṃ kevalañcakṣurādinā gṛhītuṃ śakyaṃ tadā rūpādigrahannaivopajāyate । yataḥ ।

<h2 id='318,ii'>318,ii <small><small>(<a href='docExplore?doc_id=PVA_318,ii_318,v'>PVA_318,ii_318,v</a>)</small></small></h2>

	na hi satyantaraṅgerthe śakterdhīṃrbāhyadarśanī ।

<h2 id='318,iii'>318,iii <small><small></small></small></h2>

bāhyastryādibhedadarśanamantareṇa yadi sukhasamvedanameva na bhavet tadā bāhyadarśanantannāntarīyakatvāt sukhasamvedanasya । athārthagraho pīṣyata eveti matistadāyamaparo doṣaḥ ।

<h2 id='318,iv'>318,iv <small><small></small></small></h2>

	arthagrahe sukhādīnāntajjānāṃ syādavedanaṃ ॥ 262 ॥

<h2 id='318,v'>318,v <small><small></small></small></h2>

arthagrahaṇakāle hi yadyapi sukhamudayavat tathāpi tasya grahaṇasāmagrī nāsti । indriyārthamanaḥsaṃyogabhāvinā manasārūpādyarthasya grahaṇaṃ । na cāparammanosti yugapajjñānotpattya nabhyupagamād 〈।〉 atastajjaṃ sukhādikanna gṛhyeta । atha yugapad vijñānodaya iṣyate tadāpyaparo doṣa ityāha ।

<h2 id='318,vi'>318,vi <small><small>(<a href='docExplore?doc_id=PVA_318,vi_318,viii'>PVA_318,vi_318,viii</a>)</small></small></h2>

	dhiyoryugapadutpattau tattadviṣayasambhavāt ।
	sukhaduḥkhavidau syātāṃ sakṛdarthasya sambhave ॥ 263 ॥

<h2 id='318,vii'>318,vii <small><small></small></small></h2>

arthasyeṣṭāniṣṭasya sambhave sati yugapat sukhaduḥkhādisamvedanaṃ nivārayitunna śakyate ।

<h2 id='318,viii'>318,viii <small><small></small></small></h2>

nanu dṛśyata evaitat । tathā hi śītakāle śītoṣṇasparśasamvedanajanmanī sukhaduḥkhe vedyete । tadapyasat 〈।〉 yataḥ । sadā syātāmityabhiprāyaḥ । na ca raṇarasāvarjitacetasaḥ svāmisammānanopakāranirdeśaparādhīnamātmanaṃ saphalañcikīrṣataḥ śāstrasaṃsparśaduḥkhasamvedanaṃ 〈।〉 avaśyañca duḥkhahetusadbhāve tadutpattiḥ । tataśca sukhaduḥkhasahasamvedanaprasaṅga ।

<h2 id='318,ix'>318,ix <small><small>(<a href='docExplore?doc_id=PVA_318,ix_318,xiii'>PVA_318,ix_318,xiii</a>)</small></small></h2>

athāpareṇābhibhavāt parasyāvedanaṃ । tadayuktamabhibhavasyāsambhavāt । mahattvādinābhibhava iti na samyak । hastimaśakyoryugapat pratipattyabhāvaprasaṅgaḥt । iṣṭatvenetyapi na samyak । dvayorapi saha darśanāt । duḥkhasukhayorhi yugapadanubhavasya pratipāditatvāt । paṭasaṃskārāt kvāpyanubhava iti cet । na । bhāvanāvyatirekeṇa saṃskārasyāparasyādarśanāt । bhāvanābalena cedutpattistu vaḥ sukhādayastadā bodharūpā eveti pratapāditaṃ ।

<h2 id='318,x'>318,x <small><small></small></small></h2>

athāpi syād ।

<h2 id='318,xi'>318,xi <small><small></small></small></h2>

	bhāvanābalato jñānaṃ sukhādiṣu vivarttate ।
	sukhādayastu rūpādikāraṇādeva bhāvinaḥ ॥ 506 ॥ (PVA)

<h2 id='318,xii'>318,xii <small><small></small></small></h2>

iyamapyalīkakalpanā । yataḥ ।

<h2 id='318,xiii'>318,xiii <small><small></small></small></h2>

	yadvastubalato jñānaṃ jāyate tatra bhāvanāṃ ।
	nāṅgīkurvanti vidvānsastathācedasamaṃjasaṃ ॥ 507 ॥ (PVA)

<h2 id='318,xiv'>318,xiv <small><small>(<a href='docExplore?doc_id=PVA_318,xiv'>PVA_318,xiv</a>)</small></small></h2>

yadi sukhādikaṃ sannihitameva tadbhāvanāmantareṇāpi dṛśyanta eva । na hi prāgacintitānanubhūtā bhāvā ekadaiva nopalabdhiviṣayaḥ । tatrāpi vyavahitā bhāvanāstīti cet । kimatra pramāṇaṃ 〈।〉 api ca । jñānasya bhāvanā nārthākārabhāvanāṃ vinā 〈।〉 kevalasya bhāvayitumaśakyatvāt । bhāvanābalena cedudayavajjñānaṃ kimarthādikamapekṣate । athārthena sahābhyāsāt tathā satyarthākāro 'pi bhāvanābalādevopajāyate । tathā sati svapnādijñānavadartharahitameva jñānamiti bāhyarūpasukhādivijñānāt siṣādhayiṣatārthasyāpyavāhyarūpatā sādhiteti mahatī parasya paradūṣaṇābhijñatā ।

<319>

<h2 id='319,i'>319,i <small><small>(<a href='docExplore?doc_id=PVA_319,i_319,ii'>PVA_319,i_319,ii</a>)</small></small></h2>

athāpi matiḥ 〈।〉 yugapatsukhaduḥkhāsambhava eva yataḥ ।

<h2 id='319,ii'>319,ii <small><small></small></small></h2>

	sattyāntare 'pyupādāne jñāne duḥkhādisambhavaḥ ।
	nopādānaṃ viruddhasya taccaikamiti cenmataṃ ॥ 264 ॥
	avijñānasya vijñānaṃ kenopādānakāraṇaṃ ।
	ādhipatyantu kurvīti tadviruddhe 'pi dṛśyate ॥ 265 ॥
	akṣṇoryathaika āloko naktañcaratadanyayoḥ ।
	rūpadarśanavaiguṇayāvaiguṇye kurute sakṛt ॥ 266 ॥

<h2 id='319,v'>319,v <small><small>(<a href='docExplore?doc_id=PVA_319,v'>PVA_319,v</a>)</small></small></h2>

yadyupādānapūrvakaṃ jñānamapekṣya sukhādi sambhavati tadā nopādānamekaṃ viruddhasya yuktaṃ dvayasya । kintu tadevāyuktaṃ viruddhānāmapi jñānaṃ sukhādīnāṃ dṛṣṭaṃ । atha viruddhasyopāgānanna bhavatyeva । tathā satyavijñānasya vijñānamupādānaṃ kathambhavet । na copādānabhāvo nāma ādhipatyameva kevalaṃ kāraṇānāṃ kārye 〈।〉 tacca viruddhe 'pi । yathā kauśiketarayorakṣṇorupadhātetarau bhavata ālokādekasmādeva ।

<h2 id='319,vi'>319,vi <small><small>(<a href='docExplore?doc_id=PVA_319,vi_319,vii'>PVA_319,vi_319,vii</a>)</small></small></h2>

	tasmāt sukhādayorthānāṃ svasaṃkrāntāvabhāsināṃ ।
	vedakāḥ svātmanaścaiṣāmarthebhyo janma kevalaṃ ॥ 267 ॥

<h2 id='319,vii'>319,vii <small><small></small></small></h2>

yadyabodharūpāḥ sukhādayo rūpādisāmagrīto vijñānasamānakāla evodayavantastadā sarvadeṣṭāniṣṭaviṣayasaṃmukhābhāve yugapat sukhaduḥkhavidau syātāṃ । tavāpi kasmānnaivamiti cet । na 〈।〉 vāsanāprabodhasya tādṛśasyābhāvād rūpādivikalpavat । kadācideva kasyacit kiñcideva bhavati vāsanāprabodhakāraṇaṃ । mamāpyevamiti cet । na । yataḥ ।

<h2 id='319,viii'>319,viii <small><small>(<a href='docExplore?doc_id=PVA_319,viii_319,ix'>PVA_319,viii_319,ix</a>)</small></small></h2>

	vāsanābalabhāvitve bodhataiva prasajyate ।
	vāsanā smṛtyabhijñānakāraṇatvena lakṣitā ॥ 508 ॥ (PVA)

<h2 id='319,ix'>319,ix <small><small></small></small></h2>

nanu smṛtyādayo 'pi na svarūpasamvedanātmakāstatrāpyarthasyaiva pratibhāsanāt । varṇṇasaṃsthānātmakaṃ tatrārtharūpameva pratibhāti 〈।〉 na cāparantatra vijñānarūpaṃ samvedanaviṣayaḥ 〈।〉 tasmāt parokṣaiva sakalā buddhiḥ ।

<h2 id='319,x'>319,x <small><small>(<a href='docExplore?doc_id=PVA_319,x_319,xi'>PVA_319,x_319,xi</a>)</small></small></h2>

	yadyartha eva tatrāsti pratibhāsasya gocaraḥ ।
	pratyakṣavat tadarthasya grahaṇaṃ saṅgataṃ bhavet ॥ 509 ॥ (PVA)

<h2 id='319,xi'>319,xi <small><small></small></small></h2>

na hyarthaḥ svena rūpeṇa bhāsamāno pratyakṣo bhavitumarhati, svarūpapratibhāsasyaiva pratyakṣatvād, anyasya pratyakṣalakṣaṇasyābhāvat । tathā sati na pratyakṣasmaraṇayorviśeṣaḥ । atha pūrvatvena parokṣatayā ca pratibhāti tatoyamadoṣa iti cet । keyamparokṣatā nāma । na hi sā pratyakṣeṇopalabdhā ।

<h2 id='319,xii'>319,xii <small><small>(<a href='docExplore?doc_id=PVA_319,xii_319,xiv'>PVA_319,xii_319,xiv</a>)</small></small></h2>

	pratyakṣeṇopalabdhe ca smaraṇasya pravarttanaṃ ।
	anyathā pūrvarūpasya grahaṇe smaraṇaṃ kathaṃ ॥ 510 ॥ (PVA)

<h2 id='319,xiii'>319,xiii <small><small></small></small></h2>

na hi smaraṇapūrvārthaviṣayaṃ । atha gṛhītasyaivārthasya parokṣatāgrahaṇāt smaraṇaṃ taditi matiḥ । tadapyasat ।

<h2 id='319,xiv'>319,xiv <small><small></small></small></h2>

	parokṣatā kimarthasya svabhāvo vedanasya kiṃ ।
	arthasyāsau svabhāvaścet pratyakṣe pratibhāsatāṃ ॥ 511 ॥ (PVA)

<h2 id='319,xv'>319,xv <small><small>(<a href='docExplore?doc_id=PVA_319,xv_320,i'>PVA_319,xv_320,i</a>)</small></small></h2>

yo hyarthasya svabhāvaḥ sa pratyakṣe pratibhāti yathā nīlāditā । śaktiniyamāt smaraṇa <320> eva pratibhātīti cet । yathā bhāvābhāvātmake vastuni bhāvarūpatā pratyakṣeṇa gṛhyate'bhāvarūpatā tu pararūpeṇa bhāvapramāṇagocaraḥ । tadapi svapakṣapātitvaṃ । tathā hi ।

<h2 id='320,i'>320,i <small><small></small></small></h2>

	abhāvasya hi bhāvatve kathampratyakṣato'grahaḥ ।
	vyatireke tatastasya bhāvasyo bhayatā kathaṃ ॥ 512 ॥ (PVA)

<h2 id='320,ii'>320,ii <small><small>(<a href='docExplore?doc_id=PVA_320,ii_320,iii'>PVA_320,ii_320,iii</a>)</small></small></h2>

ākārabhedalakṣaṇatvād bhāvabhedasya । ākārasya bhedenāpyabhede sakalamekarūpambhavet । atha bhāvayorākārabhedādinaikatā na bhāvābhāvayoḥ । bhāvayorabhāvato bhedāt । bhāvābhāvayostu nāparo bhāvaḥ । anyathānavasthā syāt ।

<h2 id='320,iii'>320,iii <small><small></small></small></h2>

	abhāvo yadyabhinnaḥ syād bhāvād bhedagrahaḥ kathaṃ ।
	pramāṇabhedāditi cedabhedagrahaṇaṃ kutaḥ ॥ 513 ॥ (PVA)

<h2 id='320,iv'>320,iv <small><small>(<a href='docExplore?doc_id=PVA_320,iv^1'>PVA_320,iv^1</a>)  (<a href='docExplore?doc_id=PVA_320,iv^2'>PVA_320,iv^2</a>)</small></small></h2>

yadi pratyakṣeṇa bhāvāṃśaḥ parigṛhyate pramāṇāntareṇābhāvāṃśastathā sati paraspareṇāmiśratā pratipatteḥ kathameko bhāvābhāvātmako bhavatīti pratipattiḥ । yadi cakṣurvijñānena rūpapratipattiranyena śabdādeḥ 〈।〉 kathammayaiva dvayampratipannamiti kartturekatāpratipattiḥ । anādivāsanāta eṣā pratīrtirna tu tattvata iti kasyātropālambhaḥ । evamatrāpīti cet । yadyevamanādivāsanābalādevābhāvavyatirekapratītirapi bhaviṣyati kimarthāntarakalpanayā । pramāṇamapi tadabhāvākhyaṃ vāsanābalabhāvyeva na pāramārthikaṃ । tato vilakṣaṇatvādeka tato vyāvṛttaṃ kimabhāvena । vailakṣaṇañca pratyakṣata eva pratibhāti । tata idamatra nāstiti taduttarakālabhāvī tatsāmarthyabhāvī gṛhītagrāhitvādapramāṇameva nābhāvo nāma pramāṇāntaraṃ । abhāvena pramāṇena mayā'bhāva〈ḥ〉 pratipanna iti pratisvikoyamvyavahāraḥ । lokasya tu yena mayā nopalabdhandarśanayogyaṃ sat teneha nāsti tasya cātrābhāva iti samānārtho vyavahāraḥ । sā cānupalabdhiḥ pratyakṣameveti vakṣyāmaḥ । paramārthatastu nābhāvo nāma pramāṇāntaranna ca prameyamityasiddhau dṛṣṭāntastadātmake 'pi śaktiniyame ।

<h2 id='320,v'>320,v <small><small>(<a href='docExplore?doc_id=PVA_320,v_320,vii'>PVA_320,v_320,vii</a>)</small></small></h2>

api ca 〈।〉 yathā'bhāvaḥ pramāṇāntarantathā smṛtirapi syāt । parokṣatve pramāṇameva smṛtiriti cet । na । pramāṇalakṣaṇāyogāt ।

<h2 id='320,vi'>320,vi <small><small></small></small></h2>

	parokṣatve gṛhīte 'pi ka ivārthaḥ prasidhyati ।
	anumānasya vṛttirhi dharmisambandhavedanāt ॥ 514 ॥ (PVA)

<h2 id='320,vii'>320,vii <small><small></small></small></h2>

syādetat 〈।〉 parokṣatve jñāne satyatredānīmpratyakṣasyānavasara ityanumānaṃ pravarttayanti prekṣāvantaḥ 〈।〉 tata idaṃ prayojanaṃ parokṣatvavedanasyeti smṛteḥ prāmāṇyaṃ 〈।〉 naitad 〈।〉 yataḥ । sambandhagrahaṇapakṣadharmmasamāśrayaṇamātrakādevānumānapravṛtteḥ । na hi kaścid dhūmādikāryadarśanānantaramupajāyamānānumānavahnigrahaṇe parokṣatāntataḥ prāgevāvadhārayati । avadhāreṇe vā prayojanaṃ । atha kadācidavadhārayapratyeva kañciditi cet । tadapi yatkiñcit । tathā hi ।

<h2 id='320,viii'>320,viii <small><small>(<a href='docExplore?doc_id=PVA_320,viii_320,xi'>PVA_320,viii_320,xi</a>)</small></small></h2>

	prayojako'ṅaśaḥ kiṃ kaścit kadācitkatayekṣyate ।
	prayojakorthaḥ kiṅ kaścit kāraṇatvannivartate ॥ 515 ॥ (PVA)

<h2 id='320,x'>320,x <small><small></small></small></h2>

prayojako hi kāraṇameva । na cānvayavyatirekavyatikrame kāraṇatvantallakṣaṇakatvāttasya । api ca ।

<h2 id='320,xi'>320,xi <small><small></small></small></h2>

	smaraṇena parokṣatvaṃ jñāpyate kasya vastunaḥ ।
	yasyānumānena gatistatra smaraṇagocaraḥ ॥ 516 ॥ (PVA)

<h2 id='320,xii'>320,xii <small><small>(<a href='docExplore?doc_id=PVA_320,xii_321,ii'>PVA_320,xii_321,ii</a>)</small></small></h2>

anumānakālabhāvī hi yorthaḥ sa na smaraṇagocaraḥ 〈।〉 anyathānumānasya vaiyarthyamarthādāpatati । parokṣatayā tasya smutyaiva grahaṇāt । parokṣatāmeva tasya smṛtiravagacchati na tadā<321>tanasattāmiti cet । kasya tarhi sā paropakṣatā pratīyate । pūrvagṛhītasyeti cet । tatkālāvadhereva vastunaḥ 〈।〉 tarhi smaraṇaṃ parokṣatāṃ vetti nānyasyeti vyarthakamevaṃ smaraṇaṃ । smṛtvā parokṣatāmpravarttate tataḥ pramāṇaṃ smaraṇannānumānapravarttanāditi cet । smṛtvā pravarttata iti vicāryametat । kintatkālasattāyāṃ pravarttatethedānīntanyāmiti ।

<h2 id='321,ii'>321,ii <small><small></small></small></h2>

	tatkāle yadi vartteta prāptumetanna śakyate ।
	prāptyarthī ca pravartteta prekṣāvarttaiva nānyathā ॥ 517 ॥ (PVA)

<h2 id='321,iii'>321,iii <small><small>(<a href='docExplore?doc_id=PVA_321,iii'>PVA_321,iii</a>)</small></small></h2>

idānīntanamastitvanna smṛtyā jñāyate tataḥ kathampramāṇatā । pūrvakāle'rthe parokṣatā jñāyate sa ca prāptumaśakyaḥ । athavā pratyakṣeṇaiva parokṣatāgrahaṇaṃ । tatkālāvadhergrahaṇaṃ yat pratyakṣeṇa tadevottarakālapekṣayā parokṣatvamiti । tadākāratā tu saṃskārabalādasyātmabhūtaiva smaraṇasya । tathābhūtārtha evāsāviti cet । nārthatādhimuk । adhimokṣavaśādeva tathā tattvavyasthitiḥ । svarūpaṃ hi svasamvedanena pratīyamānamartha iti vā nartha iti vā na vyavasthāmāpnoti । taduttarayādhimuktyā tathā vyavasthā । sā ca nāsti smaraṇākāre । tathā hi 〈।〉 sortho yortho dṛṣṭaḥ pūrvamayantu punarākāra dadānīṃ bhāvanābalādevodayabhāgi ti pratiyanti prekṣāvantaḥ ।

<h2 id='321,iv'>321,iv <small><small>(<a href='docExplore?doc_id=PVA_321,iv_321,v'>PVA_321,iv_321,v</a>)</small></small></h2>

	tasmāt sukhādayorthānāṃ svasaṃkrāntāvabhāsināṃ ।
	vedakāḥ svātmanaścaiṣāmarthebhyo janma kevalaṃ ॥ 267 ॥

<h2 id='321,v'>321,v <small><small></small></small></h2>

yathāsvasamvedanasaṃskārādupajāyāmānā smṛtirātmasaṃkrāntārthākārasya sāmvidekā tathā sukhādayo 'pi । yataste 'pi bhāvanāsaṃskārasamupanatāntaraṃ spraṣṭavyaviśeṣasyātmabhūtasyaiva vedakāḥ । kathantarhi rūpādikārthapekṣaṇaṃ taddvāreṇa tadanurūpavāsanāprabodhāt ।

<h2 id='321,vi'>321,vi <small><small>(<a href='docExplore?doc_id=PVA_321,vi_321,viii'>PVA_321,vi_321,viii</a>)</small></small></h2>

	spṛśyasaṃssargasaṃbhūtasukhākārapravedanāt ।
	saṃskāro jāyate tasya prabodhastasya dṛṣṭitaḥ ॥ 518 ॥ (PVA)

<h2 id='321,vii'>321,vii <small><small></small></small></h2>

āliṅganasukhasamvedanasaṃskāro hi gāḍhataramupajātaḥ punastādṛśarūpadarśanāt prabodhamupagacchaṃstathābhūtamevāntarasparśasukhasamvedanaṃ janayati । etadeva darśayati ।

<h2 id='321,viii'>321,viii <small><small></small></small></h2>

	arthātmā svātmabhūto hi teṣāntairanubhūyate ।
	tenārthānubhavakhyātirālambastu tadābhatā ॥ 268 ॥

<h2 id='321,ix'>321,ix <small><small>(<a href='docExplore?doc_id=PVA_321,ix_321,x'>PVA_321,ix_321,x</a>)</small></small></h2>

svātmabhūta evāntaraspraṣṭavyaviśeṣaḥ sukhādibhiranubhūyate 〈।〉 tatra evārthānubha 〈va〉 khyātiḥ । anyathā parasamvedane teneti na sambandho bhavet । tathā hi ।

<h2 id='321,x'>321,x <small><small></small></small></h2>

	svarūpānubhavo yuktaḥ svarūpaṃ hetuto yataḥ ।
	parasya rūpānubhavaḥ kathaṃ tasya pṛthakakṛtaḥ 519 ॥ (PVA)
	anyarūpaṃ hi nānyasya kathantasmāt prakāśate ।
	pradīpāttu tathābhūtabhāsvaratvodayo ghaṭe ॥ 520 ॥ (PVA)
	na tu prakāśād vijñānāt prakāśorthaḥ prajāyate ।
	kāryatāyāṃ hi tajjñānādavabodhaḥ kathambhavet ॥ 521 ॥ (PVA)

<h2 id='321,xiii'>321,xiii <small><small>(<a href='docExplore?doc_id=PVA_321,xiii_321,xiv'>PVA_321,xiii_321,xiv</a>)</small></small></h2>

yasya hi yatkāryanna tena kāraṇena tadavagamyata iti nyāyaḥ । anyathāvabodhādupajāyamānaḥ kāyiko vyāpārastena vedito bhavet । tasmādātmarūpameva vedayituṃ yuktaṃ । athonmukhībhāvāddhi vedanaṃ na svasamvedanāt । tadayuktaṃ ।

<h2 id='321,xiv'>321,xiv <small><small></small></small></h2>

	svarūpamunmukhībhāvaḥ svahetoryadi jāyate ।
	arthasyātra kimāyātaṃ yenāsau vedito bhavet ॥ 522 ॥ (PVA)
	arthādapyunmukhībhāvastasyetyevamathocyate ।
	cakṣuṣo 'pyunmukhībhāvastasya tadvedananna kiṃ ॥ 523 ॥ (PVA)
	cakṣuṣorthonmukhatvañcedarthasyeti kathaṃ mati ।
	arthonmukhyapratītistu pratīterthe bhavediyaṃ ॥ 524 ॥ (PVA)

<h2 id='321,xvii'>321,xvii <small><small>(<a href='docExplore?doc_id=PVA_321,xvii_322,i'>PVA_321,xvii_322,i</a>)</small></small></h2>

na hyapratīyamāne svarūpeṇārthe tadunmukhatāpratītiḥ pratīyate cedarthaḥ svayaṃ kimidānīṃ <322> samvedanānmukhyena । na khalu siddhopasthāyī tadupayogī । tena vinārthasya pratibhāsanāpratīteriti cet । tena tarhi sahaiva pratibhāsamānatāstu kevalaṃ na tu tataḥ paraṃ 〈।〉 tatastasya grahaṇamiti yācitakamaṇḍanametat । aparaḥ ।

<h2 id='322,i'>322,i <small><small></small></small></h2>

	kaścid bahiḥsthitāneva sukhādīnapracetanān ।
	grāhyānāha na tasyāpi sakṛd yukto dvayagrahaḥ ॥ 269 ॥

<h2 id='322,ii'>322,ii <small><small>(<a href='docExplore?doc_id=PVA_322,ii_322,iv'>PVA_322,ii_322,iv</a>)</small></small></h2>

niyameneti vākyaśeṣaḥ । na hi nīlādivat svatantramālambananniyamenānyenaiva sahanīlādinā sukhādi gṛhyata iti kāraṇamasti । atha sukhaduḥkhadirūpapradhānavipariṇatirūpā ete sukhādayaḥ । tathā hi prakriyā । pradhānānmahān mahato haṃkāro haṃkārāt pañca tanmātrāṇi pañcabuddhīndriyāṇi pañcakarmendriyāṇi manaśca pañcatanmātremyaḥ pañcamahābhūtānīti । etāvadeva sakalamvikārajātaṃ । prakṛtisvarūpānvayī ca vikāraḥ । tadyathā mṛdvikāraghaṭādikaḥ । atrocyate ।

<h2 id='322,iii'>322,iii <small><small></small></small></h2>

	sukhādyabhinnarūpatvānnālādeścet sakṛdagrahaḥ ।
	bhinnāvabhāsinorgrāhyañcetasostadabhedi kiṃ ॥ 270 ॥

<h2 id='322,iv'>322,iv <small><small></small></small></h2>

sukhādirūpapradhānarūpā eva sukhādaya iti kuta etat । tadrūpānvayadarśanāditi cet । tathā hi 〈।〉 mṛdvikārāstadanvayino dṛśyante ।

<h2 id='322,v'>322,v <small><small>(<a href='docExplore?doc_id=PVA_322,v_322,vi'>PVA_322,v_322,vi</a>)</small></small></h2>

nanvanaikāntikametat । bherīdaṇḍasaṃyogādupajāyate śābdo na ca bherīdaṇḍarūpānvayī । yadyapi vāyoraṇūnāṃ śabdasya śabdatvāpattiriṣyate । tathāpi na siddhametat । atha mṛdvikāravat samānajātīyamatrāpi kāraṇaṃ parikalpyate । evantarhi yatkiñcit kāryantadrūpaṃ tatsarvamvijātīyād yathā śabdādi । kāryañca ghaṭādistadapi vijātīyādeva । kulālādikañca vijātīyaṃ । satsajātīyādeva sakalamudayavaditi na vyāptiḥ । sajātīyavijātīyādvodayavaditi viparyayasiddhiḥ । nāsahāyaṃ sajātīyaṃ kāraṇandṛśyate kvacit ।

<h2 id='322,vi'>322,vi <small><small></small></small></h2>

atha sakalameva sukhādyanvitaṃ dṛśyate 〈।〉 tena sukhādisvabhāvameva kāraṇaṃ mṛdvikārāṇāṃ mṛtpiṇḍavat । uktamatra । sahāyasyāpyaparasya kāraṇatvāt । tatsamānāsamānajātīyaṃ prasaktaṅkāraṇamiti na pradhānasiddhiḥ ।

<h2 id='322,vii'>322,vii <small><small>(<a href='docExplore?doc_id=PVA_322,vii'>PVA_322,vii</a>)</small></small></h2>

api ca 〈।〉 sukhādīnāmapi grāhyatādyanvayādaparaṃ grāhyaṃ pradhānaṃ sidhyati । tataḥ paryante grāhyatāvastutvamityādi kāraṇaṃ syāt । atha tadapi sukhādyātmakaṃ 〈।〉 sukhādyātmakatvādanvayinaḥ padārthāditvasya । evantarhi ghaṭādyātmakatvāt sukhādīnāṃ ghaṭādyātmakatvaṃ pradhānasya prasaktaṃ । atheṣyate eva sarvātmakatvantasya । yadi sarva eva vikāragrāmaḥ pradhānātmani tenaivātmarūpeṇa parasparavyāvṛttena vedyate ka ivātra prakṛtivikārabhāvaḥ । āvirbhāvatirobhāvamātrakamiti cet āvirbhāvo vikārastirobhāvaḥ prakṛtiḥ । koyamāvirbhāvo nāma koyantirobhāvaḥ । vyaktirāvirbhāvo nāma 〈।〉 koyantirobhāvaḥ । vyaktirāvirbhāvastadabhāvastirobhāva iti cet । keyamvyaktiḥ 〈।〉 dṛśyātmatā 〈।〉 tadabhāvonupalabdhistirobhāva iti ।

<h2 id='322,viii'>322,viii <small><small>(<a href='docExplore?doc_id=PVA_322,viii_323,ii'>PVA_322,viii_323,ii</a>)</small></small></h2>

nanu siddhasvabhāve pramāṇe na tasyānupalabdhiriti śakyam 〈।〉 asiddhau tvabhāva evotpattiriti na pradhānasiddhiḥ । yadi cānupalabdhā ghaṭādayaḥ pūrvamevaṃ bhūtā eva tiṣṭhanti kimpradhāna<323>kāraṇaparikalpanena । sukhādirūpataivaiṣāṃ pradhānamiti cet । na । sukhādirūpatāyā bhedena grahaṇāt । bhinnāvabhāsi manogrāhyañca kathamabhinnaṃ । api ca ।

<h2 id='323,ii'>323,ii <small><small></small></small></h2>

	tasyāviśeṣe bāhyasya bhāvanātāratamyataḥ ।
	tāramyañca buddhau syānna prītiparitāpayoḥ ॥ 271 ॥

<h2 id='323,iii'>323,iii <small><small>(<a href='docExplore?doc_id=PVA_323,iii_323,iv'>PVA_323,iii_323,iv</a>)</small></small></h2>

yadi bāhyanīlādirūpā eva sukhādayaḥ । na tarhi nīlādivadeva bhāvanāviśeṣataḥ prītiparitāpādiviśeṣasambhavaḥ । na khalu nīlādisvarūpanirbhāso bhāvanāviśeṣato viśiṣyamāṇa upalabdhaḥ 〈।〉 tathā ced bhāvanānvayameva sakalamāntarambāhyañceti bhāvanābalaprabhavamatattvameva sakalaṃ jagadityāpatitaṃ । bahīrūpeṇa ca pratibhāsaprasaṅgo yadi bāhyaḥ sukhādayaḥ । bhrāntiriyamiti cet । na । bhrāntikāraṇādarśanādabādhanācca ।

<h2 id='323,iv'>323,iv <small><small></small></small></h2>

	sukhādyātmatamayā buddherapi yadyavirodhitā ।
	sa idānīṅkathambāhyaḥ sukhādyātmeti gamyate ॥ 272 ॥

<h2 id='323,v'>323,v <small><small>(<a href='docExplore?doc_id=PVA_323,v'>PVA_323,v</a>)</small></small></h2>

syādayabhiprāyaḥ 〈।〉 pradhānapariṇatisvabhāvā yathā śabdādayastathā buddhirapi । ata ātmanā buddhirūpasukhādivedane niyamenābahīrūpavedanaṃ । bhāvanātāratamyato buddhitāratamye sukhādīnāmapi tadātmanā tāratamyaṃ । bhāvanā hi nāmāhaṃkāramanaḥpravarttitā । sa cāhaṅkāro buddhāvahamiti । manasaśca saṅkalpātmakatvāt saṃkalpakamana eva bhūyo bhūyo bhāvanā । tato buddhiḥ sātvikāhaṅkāraparādhīnāṃ sukhātmatāpratipannā satī tathā prakāśate । yadyevambāhyarūpāḥ sukhādaya iti kathamavagatiḥ । bāhyānāmapi śabdādīnāṃ pradhānapariṇatirūpatvādityapi na saṅgataḥ samādhiḥ ।

<h2 id='323,vi'>323,vi <small><small>(<a href='docExplore?doc_id=PVA_323,vi_323,vii'>PVA_323,vi_323,vii</a>)</small></small></h2>

	etadeva kuto jātaṃ pradhānapariṇāmataḥ ।
	śabdādyāḥ sambhavantyete na tadrūpānvayekṣaṇaṃ ॥ 525 ॥ (PVA)

<h2 id='323,vii'>323,vii <small><small></small></small></h2>

yadi śabdādīnāṃ buddhivat sukhādyanvayaḥ pramāṇato'vadhāryeta tadā kāraṇānvayi kāryamiti tathābhūtakāraṇajanyatāṃ jānīyājjagannivāsī janaḥ । sukhādirūpapradhānavipariṇatereva tathā niścaya iti cet । itaretarāśrayaṇamevaitat । tathā hi ।

<h2 id='323,viii'>323,viii <small><small>(<a href='docExplore?doc_id=PVA_323,viii_323,x'>PVA_323,viii_323,x</a>)</small></small></h2>

	pradhānapariṇāmitve jñāte'sya syāt sukhāditā ।
	sukhāditā parijñānācchabdādestattvaniścayaḥ ॥ 526 ॥ (PVA)

<h2 id='323,ix'>323,ix <small><small></small></small></h2>

pradhānapariṇāmitve śabdādīnāṃ sukhādyanvayaḥ 〈।〉 sukhādyanvaye ca niścite pradhānapariṇatirūpatetyekāsiddhāvubhayasyāprasiddhiḥ ।

<h2 id='323,x'>323,x <small><small></small></small></h2>

api ca 〈।〉 yadi nāmāgnipariṇatirūpatā dhūmasya tathāpi kintasyojjvalatvaṃ prasidhyati । pratyakṣabādhitatvānnaivamiti cet । samānaṃ śabdādiṣu ।

<h2 id='323,xi'>323,xi <small><small>(<a href='docExplore?doc_id=PVA_323,xi_323,xiii'>PVA_323,xi_323,xiii</a>)</small></small></h2>

syādetada 〈।〉 yadi śabdādayo na sukharūpāḥ syusteṣāṃ grāhikā na buddhiḥ syād bhinnajātīyayorgrāhakatā'yogāt । atrocyate ।

<h2 id='323,xii'>323,xii <small><small></small></small></h2>

	agrāhagrāhakatvācced bhinnajātīyayoḥ pumān ।
	agrāhakaḥ syāt sarvasya tato hīyeta bhoktṛtā ॥ 273 ॥

<h2 id='323,xiii'>323,xiii <small><small></small></small></h2>

na hi pumān śabdādisamānajātīyastasyāpradhānātmakatvāt । sukhādīnāntu viparyayāt । bhavatu tasyāgrāhakatvamiti cet । na । bhoktṛtvābhāvaprasaṅgāt । bhoktā hi puruṣa iṣyate । na cānubhavādaparaṃ bhoktṛtvaṃ ।

<324>

<h2 id='324,i'>324,i <small><small>(<a href='docExplore?doc_id=PVA_324,i_324,iv'>PVA_324,i_324,iv</a>)</small></small></h2>

	kāryakāraṇatānena pratyuktā;

<h2 id='324,ii'>324,ii <small><small></small></small></h2>

kutaḥ 〈।〉

<h2 id='324,iii'>324,iii <small><small></small></small></h2>

	〈'〉kāryakāraṇe ।
	grāhyagrāhakatābhāvād bhāvenyatrāpi sā bhavet ॥ 254 ॥

<h2 id='324,iv'>324,iv <small><small></small></small></h2>

buddhiśabdādisukhe grāhyagrāhakatāyā bhāvādeva । yato nīlādiḥ svākārārpaṇena buddhijananād grāhyo nānyathā grāhyatā kāryakāraṇatābhāvāt । tato grāhyatayaiva kāryakāraṇatā sidhyati । sā ca grāhyatā kāryatvadāyikā puṃsyapi śabdādīnāmiti 〈।〉 sa cāpi kāryanteṣāṃ bhavet । na tathetyanekāntaḥ ।

<h2 id='324,v'>324,v <small><small>(<a href='docExplore?doc_id=PVA_324,v_324,vi'>PVA_324,v_324,vi</a>)</small></small></h2>

athavā kāryakāraṇatānena pratyuktā asiddhatvādityāha । akāryakāreṇa buddhisukhe grāhyagrāhakatāyā bhāvāt । na hi yatra grāhyagrāhakabhāvastatra kāryakāraṇabhāvaḥ 〈।〉 puruṣaśabdādisukhayoriva ।

<h2 id='324,vi'>324,vi <small><small></small></small></h2>

atha buddhisukhādīnāṃ grāhyagrāhakamāvādeva kāryakāraṇabhāvaḥ । tatvādeva tarhi sā kāryakāraṇatā । evaṃ sati puṃsyapi kāryatāprasaṅga ityaniṣṭamanaikāntikatā vā tenaiva ।

<h2 id='324,vii'>324,vii <small><small>(<a href='docExplore?doc_id=PVA_324,vii_324,xii'>PVA_324,vii_324,xii</a>)</small></small></h2>

athavā na kāryakāraṇe buddhisukhe grāhyagrāhakatāyā abhāvāt । bhāve vā sānyatrāpi bhavet ।

<h2 id='324,viii'>324,viii <small><small></small></small></h2>

	tasmāt ta āntarā eva; samvedyatvācca cetanāḥ ।

<h2 id='324,ix'>324,ix <small><small></small></small></h2>

kutaḥ 〈।〉

<h2 id='324,x'>324,x <small><small></small></small></h2>

	samvedanaṃ na yadrupanna hi tat tasya vedanaṃ ॥ 275 ॥

<h2 id='324,xi'>324,xi <small><small></small></small></h2>

bāhyatve pramāṇābhāvādāntaratvenaiva samvedyamānatvāt ।

<h2 id='324,xii'>324,xii <small><small></small></small></h2>

	yad yathā vedyate vastu tat tathaivopagamyate ।
	samvedanamvinā nāsti bhāvānāmbhāvanirṇṇayaḥ ॥ 527 ॥ (PVA)

<h2 id='324,xiii'>324,xiii <small><small>(<a href='docExplore?doc_id=PVA_324,xiii'>PVA_324,xiii</a>)</small></small></h2>

na hi yad rūpaṃ samvedananna bhavati tat tasya vedanaṃ । na ca sukhādīnāmbāhyarūpānurūpamvedanam 〈।〉 anyathā vedanamanyathā padārtha iti na yuktaṃ । na hi nīlasya vedanampītasyeti yuktaṃ । tathā samvedanaṃ svavidrūpatayā pravarttamāne svavidrūpatāmevāvedayate । na hi pareṇa pratīyamānāḥ sukhādayo vedyaṃte । rūpādayastu cakṣurādivatyā vedyanta ityasamvedanarūpāḥ । athavā nirākāraṇe na gṛhyante sukhādayastataḥ sukhākāreṇaiva vedyanta iti sukhākāratā vijñānasya siddhā 〈।〉 tadantargataṃ sukhambodharūpameveti siddhaṃ । ghaṭādivadeva tarhi sukhādayo 'pi bāhyāssyuḥ । na yuktamevaṃ । ghaṭādyākārasya vijñānātmabhūtasyāpi paropadhānenotpatterbhāvanāyāstatra vyāpārāpratīteḥ । sukhādyākārasya bhāvanābalataḥ prakṛṣyamāṇatvānna paropadhānādhīnatā ।

<h2 id='324,xiv'>324,xiv <small><small>(<a href='docExplore?doc_id=PVA_324,xiv_325,iii'>PVA_324,xiv_325,iii</a>)</small></small></h2>

nanu bhāvanādhīnatāyāmapi na samvedanarūpatā sukhādīnāmatatsvabhāvenānubhavena vedanāt । na hi bhāvanātaḥ prakṛṣyamāṇā api sukhādayaḥ samvedanarūpāḥ । atrocyate ।

<h2 id='324,xv'>324,xv <small><small></small></small></h2>

	atatsvabhāvonubhavo bauddhāṃstān samavaiti cet ।

<h2 id='324,xvi'>324,xvi <small><small></small></small></h2>

svasamvedanatve hi sati bodharūpatā sukhādīnānna pareṇātmanā'tadākāreṇa । ataḥ kārya<325>tāpi na bhavati puṃsaḥ । tadākāratotpannatvena tasya kāryatā bhavet 〈।〉 na cāsāvasti tasyātadākāratvāt । atatsvabhāva eva hi buddhyantargataṃ sukhādikamanubhavo veti samavaiti vā । tataḥ samavāyasambandhādekatvābhimānaḥ samvedanasya buddheśca ।

<h2 id='325,ii'>325,ii <small><small></small></small></h2>

	muktvādhyakṣasmṛtākārāṃ samvittimbuddhiratra kā ॥ 276 ॥

<h2 id='325,iii'>325,iii <small><small></small></small></h2>

keyaṃ buddhiḥ । adhyavasāyaḥ 〈।〉 kimidaṃ samvedanaṃ 〈।〉 anubhavaḥ ।

<h2 id='325,iv'>325,iv <small><small>(<a href='docExplore?doc_id=PVA_325,iv'>PVA_325,iv</a>)</small></small></h2>

nanu bhede pramāṇe satyevamucyate । adhyavasāyaḥ samvedanamiti ca paryāyamātraṃ । viṣayākāratā'samvedanātmikā buddhiḥ 〈।〉 anākārasamvedanaṃ bodharūpamiti cet । anākāraṃ samvedanamiti nātra pramāṇaṃ । apratyakṣā samvittena pramāṇābhāva iti cet । anākārasamvedanamiti nātra pramāṇaṃ apratyakṣā samvit tena pramāṇabhāva iti cet । na 〈।〉 abhyupagamasyāhetutvāt । na hi pratyakṣābhāvenumānamapi 〈।〉 tatobhyupagama eva na yuktaḥ । athāparaṃ samvedanamvinā sukhādīnāmavedanaprasaṅga iti cet । svasamvedanatayā vedane ko virodhaḥ । tāvataiva ca samāpto vyavahāra iti vyarthamaparaṃ ।

<h2 id='325,v'>325,v <small><small>(<a href='docExplore?doc_id=PVA_325,v_325,vii'>PVA_325,v_325,vii</a>)</small></small></h2>

athāpi syād 〈।〉 yadi samvedanamaparanneṣyate tadā mokṣāvasthāyāṃ ।

<h2 id='325,vi'>325,vi <small><small></small></small></h2>

	sukhaduḥkhavinirmukto kathaṃ mukto bhaviṣyati ।
	svabhāvasya parityāge dharmilopaḥ prasajyate ॥ 528 ॥ (PVA)

<h2 id='325,vii'>325,vii <small><small></small></small></h2>

na hi svātmā hātuṃ śakyaṃ । vyatiriktāstu sukhādayo vivekādhyāropagocarīkṛtāḥ śabdā eva hātuṃ yadi nāmābhedenedanīntanāvasthāyāmpratīyante । yadi nāmedamiṣṭantathāpi pramāṇāprasiddhanna sidhyati । na hīṣṭammama na sidhyatītyapramāṇakortho bhavati siddhaviṣayaḥ । na ca kāraṇānīṣṭimanuvarttante । na cāsyārthasya kāraṇamastīti pramāṇamatra kiñcat । idānīmeva bhāvanāptau leśasya hānidṛṣṭeḥ । samvedanāntaramevedānīntathā bhūtamupajāyate na tu sukhādessamvedanād bhedāvagamaḥ । evaṃ muktāvasthāyāmapīti na virodhaḥ । tasmāt 〈।〉

<h2 id='325,viii'>325,viii <small><small>(<a href='docExplore?doc_id=PVA_325,viii_325,ix'>PVA_325,viii_325,ix</a>)</small></small></h2>

	tāṃstānarthānupādāya sukhaduḥkhādivedanaṃ ।
	ekamāvirbhavad dṛṣṭannadṛṣṭantvanyadantarā ॥ 277 ॥

<h2 id='325,ix'>325,ix <small><small></small></small></h2>

nanu buddhisukhadukhādaya iti vyapadeśabhedādeva bhedonyathārthabhedamantareṇa kathamvyapadeśabhedaḥ । na 〈।〉 ekamevedaṃ harṣaviṣādādyanekākāravivartamyaśyāmaḥ । tatra yatheṣṭaṃ saṃjñāḥ kriyantāṃ । avasthābhedapratyāyanārthameva bhedavyapadeśaḥ । vījāṅkurapatranāḍavyapadeśavat ।

<h2 id='325,x'>325,x <small><small>(<a href='docExplore?doc_id=PVA_325,x_325,xi'>PVA_325,x_325,xi</a>)</small></small></h2>

	saṃsarggādavibhāgaścedayogolakavahnivat ।
	bhedābhedavyavasthaivamutsannā sarvavastuṣu ॥ 278 ॥

<h2 id='325,xi'>325,xi <small><small></small></small></h2>

yadi dṛṣṭāntostītyetāvataiva saṃsṛṣṭadvayametaditi pramāṇamantareṇaiva kalpyate । tathā sati sarvatraikākārapratipatti ke stambhādau naikatvaprasiddhiḥ 〈।〉 ekatāprasiddhau ca tatsamudāya rūpasyānekatvasyāpi na prasiddhirityutsīdet sakalabhāvavyavasthā । ekānekavyatirekeṇa bhāvasyābhāvāt । tathā hi ।

<h2 id='325,xii'>325,xii <small><small>(<a href='docExplore?doc_id=PVA_325,xii_326,ii'>PVA_325,xii_326,ii</a>)</small></small></h2>

	abhinnavedanasyaikye yannaivantadvibhedavat ।
	sidhyedasādhanatvesya na siddhambhedasādhanaṃ ॥ 276 ॥

<326>

<h2 id='326,i'>326,i <small><small></small></small></h2>

tasmādekāsiddhau dvayorapyasiddhiḥ 〈।〉 tasmādabhinnavedanameva tadviparyayādanekamiti yuktaṃ । sāṃ khya sya tu ।

<h2 id='326,ii'>326,ii <small><small></small></small></h2>

	bhinnābhassitaduḥkhādirabhinno buddhivedane ।
	abhinnābhe vibhinne ced bhedābhedau kimāśrayau ॥ 280 ॥

<h2 id='326,iii'>326,iii <small><small>(<a href='docExplore?doc_id=PVA_326,iii_326,v'>PVA_326,iii_326,v</a>)</small></small></h2>

ityantaraścokaḥ ।

<h2 id='326,iv'>326,iv <small><small></small></small></h2>

athāpi syād 〈।〉 yathā vedanācetānādīnāñcaittānāṃ mahābhūmikādīnānna parasparambheda upalabhyate । athavānupalakṣaṇe 'pi bheda iṣyate 〈।〉 tathā buddhisamvedanayorapi kinneṣyate । abhinnavedanamekamiti cittaparikarabhūtaścaitairanekāntaḥ । tatraidamucyate ।

<h2 id='326,v'>326,v <small><small></small></small></h2>

	tiraskṛtānāṃ paṭunāpyekadā bhedadarśanāt ।
	pravāhe citacaittānāṃ siddhā bhedavyavasthitiḥ ॥ 281 ॥

<h2 id='326,vi'>326,vi <small><small>(<a href='docExplore?doc_id=PVA_326,vi'>PVA_326,vi</a>)</small></small></h2>

naivamabhyupagamyate । "cittebhyaścaitasā nānyā" iti vacanāt । abhyupagamya parihāraḥ । yadyapyekena paṭutaravṛttinā cetanāditiraskṛtaṃ na paṭutaropalabdhiviṣayastathāpyanyadopalabdhiviṣaya iti bhinnameva vedanāditaścetanādikam 〈।〉 anyadā svarūpeṇopalakṣamāṇatvāt । dinakaranikaraparākṛtasvaprakāśanaśaktikamiva tārakānikurumbaṃ na tadā nāsti । na tvevaṃ buddhisamvedanayorekadāpi vivekasya spaṣṭagrahaṇaṃ । caitasānāntu kadācit kasyacit prakaṭībhūtasya grahaṇaṃ ।

<h2 id='326,vii'>326,vii <small><small>(<a href='docExplore?doc_id=PVA_326,vii'>PVA_326,vii</a>)</small></small></h2>

nanu vikalpapratyaya eva nimittagrahaṇādikamupalabhyate nāvikalpake । na । tatrāpi santyeva caitasāḥ । tathā hi 〈।〉 kadācidanubhavānantaraṃ nimittavikalpaḥ kadācididaṃ kariṣyāmītyādi vikalpaḥ । tatonubhavānusārivikalpatovasīyate santyavikalpā api caitā iti । tata eṣāṃ bhede yuktileśo 'pi vidyate naiṣo 'pi buddhisamvedanayoriti paramārthaḥ ॥ 0 ॥

<h1 id='2.1.2.5.4'>2.1.2.5.4</h1>

<(4) yogi-pratyakṣam>

<h2 id='326,viii'>326,viii <small><small>(<a href='docExplore?doc_id=PVA_326,viii_326,x'>PVA_326,viii_326,x</a>)</small></small></h2>

	prāguktaṃ yogināṃ jñānanteṣāntad bhāvanāmayaṃ ।
	vidhūtakalpanājālaṃ spaṣṭamevāvabhāsate ॥ 282 ॥

<h2 id='326,ix'>326,ix <small><small></small></small></h2>

caturāryasattyaviṣayaṃ yogināṃ jñānaṃ prāguktaṃ । kuto hetostad bhavatītyāha । bhāvanāmayaṃ bhāvanāhetukaṃ bhāvanābalena ca spaṣṭābhaṃ 〈।〉 spaṣṭābhatvādevāvikalpakaṃ । tataḥ pratyakṣaṃ ।

<h2 id='326,x'>326,x <small><small></small></small></h2>

nanvarthasya sāmarthyena samudbhavād varttamānārthaviṣayamāvikalpakamiti yuktaṃ । atītānāgataviṣayasyāvidyamānaviṣayasya ca kathambhāvanāmātrādavikalpakatā । bhāvanāpyeva bhūtakāryasamarthaiveti darśayati avidyamānaviṣaye 'pi । athā hi ।

<h2 id='326,xi'>326,xi <small><small>(<a href='docExplore?doc_id=PVA_326,xi_327,i'>PVA_326,xi_327,i</a>)</small></small></h2>

	kāmaśokabhayonmādacaurasvapnādyupaplutāḥ ।
	abhūtānapi paśyanti puratovasthitāniva ॥ 283 ॥

<h2 id='326,xii'>326,xii <small><small></small></small></h2>

na hyabhūtaviṣayaṃ samvedanamarthasāmarthyata upajāyate । na ca tat savikalpakaṃ puraḥsthitatvena darśanāt । tathā ca sākṣātkaraṇakāratayā'vikalpakaṃ pratyakṣaṃ । atha savikalpakamapi sat spaṣṭābhannāvikalpakamiti cet । tanna ।

<327>

<h2 id='327,i'>327,i <small><small></small></small></h2>

	na vikalpānubaddhasya spaṣṭārthapratibhāsitā ।
	svapne 'pi smaryate smārttaṃ na tat tādṛgarthavat ॥ 284 ॥

<h2 id='327,ii'>327,ii <small><small>(<a href='docExplore?doc_id=PVA_327,ii'>PVA_327,ii</a>)</small></small></h2>

vikalpasya parokṣaviṣayameva rūpamiti pratipāditaṃ । tacca yadi na syāt tadeva savi । kalpakanna bhavet । svapne 'pi vikalpāḥ parokṣaviṣayākārāḥ samvedyante 〈।〉 na ca te spaṣṭāvabhāsinaḥ viplavabalāttu spaṣṭatāyānna kiñcit svapnādiṣvaspaṣṭaṃ bhavet । dṛśyante ca spapnenubhūtasmaraṇākārā vikalpāstasmānna viplavād vikalpasyāpi spaṣṭatā । tato nirvikalpa eva parisphuṭākāraḥ pratyayaḥ ।

<h2 id='327,iii'>327,iii <small><small>(<a href='docExplore?doc_id=PVA_327,iii_327,iv'>PVA_327,iii_327,iv</a>)</small></small></h2>

atra vaibhāṣikā āhuḥ । nanu vastuni pramāṇaprasiddhe bhāvanābalāt spaṣṭābhateti yuktaṃ । bhāvanayā'vidyākāluṣyāpagame svena rūpeṇārthasya pratibhāsanāt । avidyamāne tu na svarūpāmiti kasya pratibhāsaḥ । yogināntvatītānāgataviṣayajñānamatītānāgatasya vidyamānatvāt । atrāha ।

<h2 id='327,iv'>327,iv <small><small></small></small></h2>

	aśubhā pṛthivīkṛtsnādyabhūtamapi dṛśyate ।
	spaṣṭābhannirvikalpañca bhāvanābalanirmitaṃ ॥ 285 ॥

<h2 id='327,v'>327,v <small><small>(<a href='docExplore?doc_id=PVA_327,v'>PVA_327,v</a>)</small></small></h2>

atattvamanaskāratvādaśubhādīnānnākāśe pṛthivyādīnāṃ sambhavaḥ । atha pṛthivyādayovi vidyante yogipratyakṣaṇe dṛśyamānatvāt । na bhāvanāmātrata eva yogī bhavati । api tu śrutamayena jñānenārthān gṛhītvā yukticintāmayena vyavasthāpya bhāvayatāntanniṣpattau yadavitathaviṣayantadeva pramāṇantadyuktā yoginaḥ । tathā ca śamathavipaśyanāyuganaddhavāhī mārgo yo ga iti vacanaṃ ।

<h2 id='327,vi'>327,vi <small><small>(<a href='docExplore?doc_id=PVA_327,vi'>PVA_327,vi</a>)</small></small></h2>

tatra yogināṃ yadyapyamī pratibhāsante tathāpi kāryārthamasāvatattvarapaiva bhāvanā tato'tattvarūpeṇaiva teṣāmamī pratibhāsante । tena yadi yogināmatattvarūpatayā pratibhāsatante kathantāvatā sattvaṃ । tatsmādatattvarūpataiva teṣāṃ yogipratyayapratibhāsanāmapi । na hi pratibhāsamātrāt tattvamapi tu parīkṣātaḥ । na ca kalpanāmātrādudayamāsādayantī bhāvanā tattvapratipattihetuḥ pramāṇabalāyātā tu tathetyekānta eṣaḥ । tathā hi ।

<h2 id='327,vii'>327,vii <small><small>(<a href='docExplore?doc_id=PVA_327,vii_327,x'>PVA_327,vii_327,x</a>)</small></small></h2>

	bhāvanāmātrabhāvitvamatattvamiti gīyate ।
	vastuddhārapratītestu vastunirṇṇaya iṣyate ॥ 529 ॥ (PVA)

<h2 id='327,viii'>327,viii <small><small></small></small></h2>

bhāvanāmātratastu ।

<h2 id='327,ix'>327,ix <small><small></small></small></h2>

	tasmād bhūtamabhūtamvā yad yadevābhibhāvyate ।
	bhāvanāpariniṣpattau tat sphuṭākalpadhīphalaṃ ॥ 286 ॥

<h2 id='327,x'>327,x <small><small></small></small></h2>

na hi sadeva bhāvyatenyasyāpi bhāvanāgocaratvāt । tato yadi yadevābhibhāvyate tat tat sphuṭākalpadhīphalamevābhibhāvanaṃ । bhāvanāpariniṣpattau । na hi bhāvanānyathā bhavantī dṛśyate ।

<h2 id='327,xi'>327,xi <small><small>(<a href='docExplore?doc_id=PVA_327,xi_327,xii'>PVA_327,xi_327,xii</a>)</small></small></h2>

	tatra pramāṇasamvādi yat prāg niṇarṇītavastuvat ।
	tadbhāvanājaṃ pratyakṣamiṣṭaṃ śeṣā upaplavāḥ ॥ 287 ॥

<h2 id='327,xii'>327,xii <small><small></small></small></h2>

yat khalu bhāvanābalabhāvitve 'pyavisamvādasambhavi prāgnīrṇṇītavastu paralokacaturāryasattyādikaṃ tadviṣayameva pratyakṣaṃ । na tu kāmādiviṣayaṃ । tadvispaṣṭābhatayā nirvikalpakatve 'pyupaplava eva । etena svapnādijñānānāmvisamvādināmapratyakṣataiva ।

<328>

<h2 id='328,i'>328,i <small><small>(<a href='docExplore?doc_id=PVA_328,i_328,iii'>PVA_328,i_328,iii</a>)</small></small></h2>

nanu bhāvanābalājjñānapratyakṣamiti sakalatīrthyasaṅgatasamvedanapratyakṣatāprasaṅgaḥ । nahi teṣāṃ bhāvanā nāstiti śakyametat । tathāhi ।

<h2 id='328,ii'>328,ii <small><small></small></small></h2>

	lokasādhāraṇo yorthaḥ kasyacit sambhavedasau ।
	iti kinniyamo nyāyamanatikramya varttate ॥ 530 ॥ (PVA)

<h2 id='328,iii'>328,iii <small><small></small></small></h2>

tataśca teṣāmapi tī rtha karāntarāṇāṃ bhāvanāprabhavapratyakṣaprasiddhā svaprakriyā prapañcāntargatāḥ padārtharāśayo na bhavantīti kuta etat । tataśca tadupadeśato 'pi vartitavyaṃ । anumānādinā bādhanānneti cet । na ।

<h2 id='328,iv'>328,iv <small><small>(<a href='docExplore?doc_id=PVA_328,iv_328,vi'>PVA_328,iv_328,vi</a>)</small></small></h2>

	atīndriyā na samvedyān paśyantyārṣeṇa cakṣuṣā ।
	ye bhāvān vacananteṣānnānumānena bādhyate ॥ 531 ॥ (PVA)

<h2 id='328,v'>328,v <small><small></small></small></h2>

athaitadeva na jñāyate tairidandṛṣṭamiti 〈।〉 yadi paśyanti na bādhyata etad vacanaṃ । yadyevambhagavatāpi vyajñāyi satyādikamiti kuta etat । tadasat ।

<h2 id='328,vi'>328,vi <small><small></small></small></h2>

	tāthāgate hi vacasi pramāsamvāda īkṣyate ।
	pramāṇabādhā tvanyeṣāmato draṣṭā tathāgataḥ ॥ 532 ॥ (PVA)

<h2 id='328,vii'>328,vii <small><small>(<a href='docExplore?doc_id=PVA_328,vii_328,x'>PVA_328,vii_328,x</a>)</small></small></h2>

nanu pauruṣeyampramāṇamapramāṇamevātīndriyerthe । tatkathantena sādhanambādhanamvārthasyātīndriyasya ।

<h2 id='328,viii'>328,viii <small><small></small></small></h2>

	samānaviṣayā yasmād bādhyabādhakatāsthitiḥ ।
	atīndriye ca saṃsāri pramāṇanna pravarttate ॥ 533 ॥ (PVA)

<h2 id='328,ix'>328,ix <small><small></small></small></h2>

yogijñānenāpi teṣāmbādhanameva । tathā hi ।

<h2 id='328,x'>328,x <small><small></small></small></h2>

	tāthāgatamvacasteṣāmvirodhena vyavasthite ।
	tadvacohetuvijñānabādhitatvaṃ prakāśayet ॥ 534 ॥ (PVA)

<h2 id='328,xi'>328,xi <small><small>(<a href='docExplore?doc_id=PVA_328,xi_328,xiv'>PVA_328,xi_328,xiv</a>)</small></small></h2>

tadetad viparyaye 'pi tulyaṃ । tadasat 〈।〉 yataḥ ।

<h2 id='328,xii'>328,xii <small><small></small></small></h2>

	atīndriyārthaṃ kathayet kevalaṃ yadi vedakaḥ ।
	tadvacastaḥ pravartteta na kaścidapi paṇḍitaḥ ॥ 535 ॥ (PVA)
	atīndriyārthaṃ hi vacaḥ sarveṣāmeva vidyate ।
	parasparaviruddhañca tatastatrāpravarttanaṃ ॥ 536 ॥ (PVA)

<h2 id='328,xiv'>328,xiv <small><small></small></small></h2>

tasmāt paraṃ pratipādayatā śakyapariccheda evetaraiḥ pratipādayitavyāḥ । asambhavānnaimiti cet । yogijñānamapi tatra kutaḥ sambhavatīti cintyametat ।

<h2 id='328,xv'>328,xv <small><small>(<a href='docExplore?doc_id=PVA_328,xv_328,xxi'>PVA_328,xv_328,xxi</a>)</small></small></h2>

	vedaḥ svabhāvasiddho vā yogī tatpratipādakaḥ ।
	iti cernnirṇṇayo bhāve vastunyatra pramā kutaḥ ॥ 537 ॥ (PVA)
	atha śabdaparicchado nopādeyastadarthināṃ ।
	ityayuktanna duḥkhasya vicchitterapradhānatā ॥ 538 ॥ (PVA)

<h2 id='328,xvii'>328,xvii <small><small></small></small></h2>

na khalu sakaladuḥkhavyapagamo nopādeyaḥ । tathā hi ।

<h2 id='328,xviii'>328,xviii <small><small></small></small></h2>

	ātmātmīyagrahāveśājjantūnānduḥkhasaṅgatiḥ ।
	tasya vyapagame sarvaduḥkhānāṃ pralayodayaḥ ॥ 539 ॥ (PVA)
	sukhānāmapi cedevanduḥkhābhāvaḥ paraṃ sukhaṃ ।
	yadi samvedayannāste sadā duḥkhaviparyayaṃ ॥ 540 ॥ (PVA)
	tataḥ paramṛpādeyaṅ kimanyad yuktisaṅgataṃ ।
	pradīpasyeva nirvāṇamiti cennāpramāṇakaṃ ॥ 541 ॥ (PVA)

<h2 id='328,xxi'>328,xxi <small><small></small></small></h2>

idaṃ । yataḥ ।

<h2 id='328,xxii'>328,xxii <small><small>(<a href='docExplore?doc_id=PVA_328,xxii^1'>PVA_328,xxii^1</a>)  (<a href='docExplore?doc_id=PVA_328,xxii^2'>PVA_328,xxii^2</a>)  (<a href='docExplore?doc_id=PVA_328,xxii^3'>PVA_328,xxii^3</a>)  (<a href='docExplore?doc_id=PVA_328,xxii^4'>PVA_328,xxii^4</a>)</small></small></h2>

	dāhacchedādinā jñānaṃ vicchettuṃ hi na śakyate ।
	tataḥ prabandhāvicchedādāsta eva nirākulaṃ ॥ 542 ॥ (PVA)
	tāmavasthāṅgatasyāsya vaimukhyaṃ syād vivekataḥ ।
	udvejanīye vaimukhyaṃ yadi kasmin virodhitā ॥ 543 ॥ (PVA)
	śamatādarśinastasya vaimukhyamapi kiṅkṛtaṃ ।
	nāsya pīḍākṛtaḥ kecit samādhibalabhāvinaḥ ॥ 544 ॥ (PVA)
	kṣudduḥkhādisamādhānāt sarvameva pratyīyate ।
	śastrādipīḍāpi tataḥ sarvaivāsya pratīyate ॥ 545 ॥ (PVA)
	bhāvanābalataḥ sarva śauryadheryādi sambhavi ।
	dhṛtimvinā hi nāhāraḥ kasyacit paripuṣṭaye ॥ 546 ॥ (PVA)
<329>
	dhṛteryogāt tu yaḥ kaścidāhāraparipuṣṭaye ।
	vināpi caivamārādasyāthasyāptisambhavaḥ ॥ 547 ॥ (PVA)
	janmāntarādisamvittirabhyāsādeva jāyate ।
	tataḥ karmmaphalajñānaṃ tataḥ sarvasya vedanaṃ ॥ 548 ॥ (PVA)
	kāryakāraṇabhāvasya viśeṣeṇa viniścaye ।
	atītānāgatajñānamasya bhāvi parisphuṭaṃ ॥ 549 ॥ (PVA)
	bhāvanāvalato jñānambāhyānāmapi bhāvi cet ।
	tadetadiṣyatesmābhiḥ sarvākārantu tāyināṃ ॥ 550 ॥ (PVA)
	sthiramadhyākṣaṇambhāvanairātmyādipravedanaṃ ।
	rāgādivyākulatvānna tīrthyānāmvedanantathā ॥ 551 ॥ (PVA)
	evambhūtārthavacasastatkartturjñānavad gatiḥ ।
	pariśuddhamvaco nāsti pariśuddhavidamvinā ॥ 552 ॥ (PVA)
	svatarkānusmṛtereṣa prapañco kcasāṃ yadi ।
	bhāvanājñānamapyasti sadarthonādaro na hi ॥ 553 ॥ (PVA)
	tatosya vītarāgatve sarvārthajñānasambhavaḥ ।
	samāhitasya sakalaṃ cakāstīti viniścitaṃ ॥ 554 ॥ (PVA)
	sarveṣāmvītarāgāṇāmetat kasmānna vidyate ।
	rāgādikṣayamātre hi tairyatnasya pravarttanāt ॥ 555 ॥ (PVA)
	tannivṛttau tatasteṣāṅakṛtārthātmābhimānināṃ ।
	yatno naivottarastāvad viśrāntisukhalipsayā ॥ 556 ॥ (PVA)
	punaḥ kālāntare teṣāṃ sarvajñaguṇarāgiṇāṃ ।
	alpayatnena sarvajñatvasya siddhiravāritā ॥ 557 ॥ (PVA)
	pradīpasyeva nirvāṇamiti cet tanna sambhavi ।
	niṣkleśe hyātmani kutastasya vairāgyasambhavaḥ ॥ 558 ॥ (PVA)
	prekṣāpūrvakṛtastasya tadādhikyena vāñchitaṃ ।
	yadi tasyāpi kiṃ hānimasau vāñchāyanā dṛtaḥ ॥ 559 ॥ (PVA)
	na vītarāgasya sukhaṃ yoṣidāliṅganādijaṃ ।
	vītadveṣasya tu kutaḥ śatrusenā vimardajaṃ ॥ 560 ॥ (PVA)
	vītamohasya na sukhamātmīyābhiniveśajaṃ ।
	tataḥ kintādṛśā tena kṛtyammokṣeṇa janmināṃ ॥ 561 ॥ (PVA)
	tadetadasadavetthaṃ madyapānādi cintyatāṃ ।
	madyapānādisukhaṃ dvijā nātrāsti santataṃ ॥ 562 ॥ (PVA)
	purīṣabhakṣaṇasukhannāgarakroḍajanmināṃ ।
	āmamānuṣamāsiddhi sukhannaivāstyarakṣāṃ ॥ 563 ॥ (PVA)
	svāmiprasādādisukhaṃ kimabhṛtyasya vidyate ।
	śirasastāḍanasukhannādāsasya vikāśavat ॥ 564 ॥ (PVA)
	iti sarvamidaṃ prārthyamāyātamadhimuktiṣu ।
	nāpārasīke mātrādiśroṇīsaṅgama ityapi ॥ 565 ॥ (PVA)
	aprāptasya cāvīciṃ tadviyogasukhaṃ kvacit ।
	tato narakapātādi savaṃmiṣyeta janmibhiḥ ॥ 566 ॥ (PVA)

<h2 id='329,xxi'>329,xxi <small><small>(<a href='docExplore?doc_id=PVA_329,xxi_329,xxii'>PVA_329,xxi_329,xxii</a>)</small></small></h2>

atha viśiṣṭamiṣyate sukhantathā sati tadevāsmadīpsitamāyātaṃ । atha sarvavedanasya kathaṃ sambhavaḥ kathamvā tatra samvādaḥ । kathamvā sakalavedane sakalarāgādiparacittasākṣātkaraṇena rāgāditādayo doṣaā ityāha ।

<h2 id='329,xxii'>329,xxii <small><small></small></small></h2>

	anekopāyamadbhāvāt kālavaipulyayogataḥ ।
	abhyāsāt sarvavittvasya prāptirasyeti yuktimat ॥ 567 ॥ (PVA)

<h2 id='329,xxiii'>329,xxiii <small><small>(<a href='docExplore?doc_id=PVA_329,xxiii_329,xxv'>PVA_329,xxiii_329,xxv</a>)</small></small></h2>

asaṅkhyepakalpatayābhyāso hi kintadasti yanna prāpayati । samvādastu punarasmākaṃ sarvavedanamprati nāstotīṣyata etraitat । tathā coktaṃ ।

<h2 id='329,xxiv'>329,xxiv <small><small></small></small></h2>

	"asarvavit sarvavidaṃ kaḥ kathaṃ tvāmavabhātsyate ।
	svayamviditamāhātmyavistarāya namostute ॥ 568 ॥ (PVA)"

<h2 id='329,xxv'>329,xxv <small><small></small></small></h2>

nāsarvajñaḥ sarvajñaṃ jānīte । tathā 〈।〉 "mā bhikṣavaḥ pudgalaḥ pudgalaṃ praviṇotu । ahamvā praviṇuyāṃ yo vā syānyadvidha" iti ।

<h2 id='329,xxvi'>329,xxvi <small><small>(<a href='docExplore?doc_id=PVA_329,xxvi_329,xxix'>PVA_329,xxvi_329,xxix</a>)</small></small></h2>

sarvavedate tu sarvātmanā parasantānarāgādivedane rāgādimattvamiti na sat । tathāhi ।

<h2 id='329,xxvii'>329,xxvii <small><small></small></small></h2>

	parasantānasamvittau vītarāgitvavedane ।
	tasya rāgitvamapyastītyetadatyantadurghaṭa ॥ 569 ॥ (PVA)

<h2 id='329,xxviii'>329,xxviii <small><small></small></small></h2>

yadaivāsau rāgī pararāgavedane tathā paravītarāgavedane vītarāgo 'pi । ubhayamapi tadaiveti cet । na ।

<h2 id='329,xxix'>329,xxix <small><small></small></small></h2>

	ekanāpyanubhūtatvābhāve rāgo kathammataḥ ।
	taṭasthasya hi samvitto na rāgitvādisambhavaḥ ॥ 570 ॥ (PVA)

<330>

<h2 id='330,i'>330,i <small><small>(<a href='docExplore?doc_id=PVA_330,i_330,iii'>PVA_330,i_330,iii</a>)</small></small></h2>

tathā hi na ghaṭavedane ghaṭī bhavati । evaṃ rāgādayo 'pi parasantānāntargatāstaṭasthatayāvagamyamānā na rāgitvannirvarttayanti ।

<h2 id='330,ii'>330,ii <small><small></small></small></h2>

atha sarvātmanā vedane yathā svayamvettyasau tathā yogyapīti na rāgitvahāniḥ । tadayuktaṃ ।

<h2 id='330,iii'>330,iii <small><small></small></small></h2>

	tadrṛpeṇaiva vedyatve svayaṃ rāgitvasambhave ।
	kathamapyavyavasthāpyaṃ pararāgādivedanaṃ ॥ 571 ॥ (PVA)

<h2 id='330,iv'>330,iv <small><small>(<a href='docExplore?doc_id=PVA_330,iv_330,vii'>PVA_330,iv_330,vii</a>)</small></small></h2>

na hi tadātmānanupraveśe pararāgādivedanaṃ । sa evātmīyo rāga iti । ayamapyaparo doṣa iti cet । tathā hi ।

<h2 id='330,v'>330,v <small><small></small></small></h2>

	taṭasthatvena vedyatve tattvenāvedanaṃ bhavet ।
	tadātmanā tu vedyatve rāgitaiva prasajyate ॥ 572 ॥ (PVA)

<h2 id='330,vi'>330,vi <small><small></small></small></h2>

tadasat 〈।〉 tathāhi ।

<h2 id='330,vii'>330,vii <small><small></small></small></h2>

	rāgādinā parasthena tasya vākkāyavikriyā ।
	parasthā na bhavattheva tasya rāgādivāsanā ॥ 573 ॥ (PVA)

<h2 id='330,viii'>330,viii <small><small>(<a href='docExplore?doc_id=PVA_330,viii_330,x'>PVA_330,viii_330,x</a>)</small></small></h2>

vāsanāsāmarthyāyāto hi rāgo rāgitamāvahati na paravāsanābalāyātaḥ siddhopasthā〈yi〉 tayā samvedyamānaḥ ।

<h2 id='330,ix'>330,ix <small><small></small></small></h2>

nanu svarūpasamvedane romāñcadikāyavikāro 'pi kasmādasya na bhavati vacanavikāraśca । na sadetat ।

<h2 id='330,x'>330,x <small><small></small></small></h2>

	kāyavācorvikāroyaṃ vāsanābalasambhavī ।
	prahīṇavāsanasyāsya dvayorapi na sambhavaḥ ॥ 574 ॥ (PVA)

<h2 id='330,xi'>330,xi <small><small>(<a href='docExplore?doc_id=PVA_330,xi_330,xiii'>PVA_330,xi_330,xiii</a>)</small></small></h2>

nanu bhāvanābalādeva paracittavedanaṃ bhāvanā saṃskāraśca vāsanā । tatra bhāvanāsaṃskārasambhave kathanna vāsanā nahi bhāvanāvāsanāyāḥ kaścidviśeṣaḥ । na yuktametat । tathā hi ।

<h2 id='330,xii'>330,xii <small><small></small></small></h2>

	gamakasya viśeṣasya tātparyeṇopalakṣaṇe ।
	viśeṣapratibhāsosti paracittasya vedane ॥ 575 ॥ (PVA)

<h2 id='330,xiii'>330,xiii <small><small></small></small></h2>

liṅgaviśeṣopalakṣaṇe hi tatra bhāvanāvyāpāraḥ । na ca tatrārthasya gamyasya bhāvanā । satyāmvā nātmasambandhitayā । tatastatra vāsanā'bhāvāt pratibhāse 'pyarāgitā ।

<h2 id='330,xiv'>330,xiv <small><small>(<a href='docExplore?doc_id=PVA_330,xiv_330,xvi'>PVA_330,xiv_330,xvi</a>)</small></small></h2>

anenāśucirasādivedane 'pi doṣaḥ pratyuktaḥ ।

<h2 id='330,xv'>330,xv <small><small></small></small></h2>

	apavitratvayogaḥ syādindriyeṇāsya vedane ।
	karmajena na cānyena bhāvanābalabhāvinā ॥ 576 ॥ (PVA)

<h2 id='330,xvi'>330,xvi <small><small></small></small></h2>

bhāvanābalād rasanamutpādya yadi vedanamadoṣa eva tadā 〈।〉 nahi svapne'gamyāgamane doṣaḥ । asattyatā tasya tenādoṣa iti cet । samvāde sati kathamasattyatā ।

<h2 id='330,xvii'>330,xvii <small><small>(<a href='docExplore?doc_id=PVA_330,xvii_330,xix'>PVA_330,xvii_330,xix</a>)</small></small></h2>

	yadā māturapi svapnastathābhūtastadā bhavet ।
	tadāgamyāgatau doṣo bhavataḥ kinna sambhavī ॥ 577 ॥ (PVA)

<h2 id='330,xviii'>330,xviii <small><small></small></small></h2>

tasmāt paramatamasat ।

<h2 id='330,xix'>330,xix <small><small></small></small></h2>

	krameṇa vedane'nādivastuno vedanaṃ katham ।
	iti cennākrameṇaiva sarvārthānāṃ pravedanāt ॥ 578 ॥ (PVA)
	yathā sakalaśāstrārthaḥ svabhyastaḥ pratibhāsate ।
	manasyekakṣaṇenaiva tathānantādivedanaṃ ॥ 579 ॥ (PVA)

<h2 id='330,xxi'>330,xxi <small><small>(<a href='docExplore?doc_id=PVA_330,xxi_330,xxii'>PVA_330,xxi_330,xxii</a>)</small></small></h2>

yathā hi śāstrārthaḥ svabhyāsata ekakṣaṇa eva manasi pratibhāti 〈।〉 tathānādyanantavedanamapi । parimāṇavattvācchāstrasyeti cet । na parimāṇavaditi pratibhāsanamapi tvabhyāsāt । tat sakalaṃ śāstrābhidheyaṃ pratibhāsitaṃ tena smaraṇe pratibhātīti cet । na 〈।〉 apūrvasyāpi śāstrārthasya bhāsanāt ।

<h2 id='330,xxii'>330,xxii <small><small></small></small></h2>

nanu śāstrārthaḥ parasparaṃ sambaddhastatra kenacit pratyāsattinimittenāparamapi pratibhāti natvevamanādyanantānāmiti kathamapūvasya pratibhāsa iti sarva samānaṃ । tathā hi ।

<331>

<h2 id='331,i'>331,i <small><small>(<a href='docExplore?doc_id=PVA_331,i_331,ii'>PVA_331,i_331,ii</a>)</small></small></h2>

	kāryakāraṇasambandhavinābhūtā na vidyate ।
	pratyāsattiḥ padārthānāmvyavahāre 'pyasau na kiṃ ॥ 580 ॥ (PVA)

<h2 id='331,ii'>331,ii <small><small></small></small></h2>

kāryakāraṇabhāvo hi padārthānāṃ śāstre pratyāsattistato pūrvasya pratibhāsanaṃ । evaṃ ca vyavahāre 'pi tulyaḥ । tathāhi । ayamasya vikāra evaṃbhūtenāsya kāraṇena bhavitavyaṃ । tacca kāraṇamiyatkāryāṇāṃ pāramparyeṇa janakaṃ ।

<h2 id='331,iii'>331,iii <small><small>(<a href='docExplore?doc_id=PVA_331,iii'>PVA_331,iii</a>)</small></small></h2>

	īdṛśānyasya pūrvāṇi yenāsya sahakāriṇaḥ ।
	na santi santi vetyetat paracittavidīkṣate ॥ 581 ॥ (PVA)
	pūrvajanmādivittau ca pāraṃparyāt parasparaṃ ।
	sambaddhaṃ sarvathā vetti tataḥ kalpāntarāṇyapi ॥ 582 ॥ (PVA)
	kalpāt kalpāntarotpattau kāryakāraṇatā vidā ।
	vetti sarvaṃ jagattatvaṃ tasya cāvāntarasthitiṃ ॥ 583 ॥ (PVA)
	iti sakalapadārthavedanaṃ sakalanayānavadhūya darśitaṃ ।
	iha nayamanusṛtya yatparantadapi sukhena paraiḥ parīyatāṃ ॥ 584 ॥ (PVA)

<h1 id='2.1.2.5.5'>2.1.2.5.5</h1>

<(5) pratyakṣābhāsa-cintā>

<h2 id='331,viii'>331,viii <small><small>(<a href='docExplore?doc_id=PVA_331,viii'>PVA_331,viii</a>)</small></small></h2>

yadi bhāvanābalataḥ spaṣṭākāraṃ pramāṇaṅ kalpanājñānanna tarhi pramāṇaṃ spaṣṭākārasyābhāvāt । athārthe'spaṣṭākārateṣyatenyathā na pramāṇaṃ । svarūpe 'pi tarhīṣyatāṃ । na 〈।〉 svarūpantadeva spaṣṭākāramarthastu na tathā । tataḥ svarūpe tannirvikalpakamarthe tatsavikalpakamiti smaraṇam 〈।〉 arthasmaraṇaṃ svarūpe pratyakṣaṃ । kuta etat । svarūpe tadabhrāntamarthe bhrāntamiti । svarūpasyānanyasamvedyatvāt । pararūpasya tu vedanāntareṇa । tatastena tasyānyathā vedanād bādhā tato bhrāntiḥ । nahi svarūpe smaraṇasya saṃbhavastadaiva tasyotpattervedanācca । yadi ca svarūpamapi pūrvamāsīdidānīṃ nāstīti nedānīṃ smaraṇambhavet । atha tenaivedānīṃ smaraṇaṃ tadidamāyātaṃ mṛtenāpi kukkuṭena vāsitavyaṃ । ata evāha ।

<h2 id='331,ix'>331,ix <small><small>(<a href='docExplore?doc_id=PVA_331,ix_331,xiii'>PVA_331,ix_331,xiii</a>)</small></small></h2>

	kalpanāpi svasamvittāviṣṭā nārthe vikalpanāt ।
	svarūpasyāvikalpatvāt parokṣatvāprasiddhitaḥ ॥ 585 ॥ (PVA)

<h2 id='331,xi'>331,xi <small><small></small></small></h2>

tenaiva tasya grahaṇe sākṣātkaraṇasaṃbhavāt ।

<h2 id='331,xii'>331,xii <small><small></small></small></h2>

ata eva samvedanaṃ pratyakṣamuktaṃ । yataḥ ।

<h2 id='331,xiii'>331,xiii <small><small></small></small></h2>

	śabdārthagrāhi yad yatra tajjñānantatra kalpanā ।
	svarūpaśca na śabdārthastatrādhyakṣamatokhilaṃ ॥ 288 ॥

<h2 id='331,xiv'>331,xiv <small><small>(<a href='docExplore?doc_id=PVA_331,xiv_331,xv'>PVA_331,xiv_331,xv</a>)</small></small></h2>

savikalpasyetarasya ca svarūpanna śabdārtho na sāmānyanna paramārthaviṣayaḥ । tathā sati śabdāyojanā'bhāvāt sāmānyasaṃsargābhāvāccāvikalpaṃka । śabdārthagrāhi ca jñānaṃ kalpanā । tasmādavyaktaṃ । spaṣṭābhatā kathanna bhavati । spaṣṭameva tatkimucyate neti yataḥ ।

<h2 id='331,xv'>331,xv <small><small></small></small></h2>

	tadrūpasya parityāgādaspaṣṭamiti gīyate ।
	svarūpasya parityāgaḥ kathamityavagamyatāṃ ॥ 586 ॥ (PVA)

<h2 id='331,xvi'>331,xvi <small><small>(<a href='docExplore?doc_id=PVA_331,xvi^1'>PVA_331,xvi^1</a>)  (<a href='docExplore?doc_id=PVA_331,xvi^2'>PVA_331,xvi^2</a>)</small></small></h2>

nahi svarūpantyaktuṃ śakyaṃ 〈।〉 tatparityāge samvedanannāstītyuktaṃ । tathā ca na svarūpasamvedanaṃ na parasamvedanamiti sarvābhāva eva । athārthāpatyā vedanamiti na svarūpavedanaṃ । na 〈।〉 arthāpatterapi <332> svarūpaṃ samvedanenaiva gantavyaṃ । athātrāpyarthāpattiḥ sāpi tathetyanavasthā । arthasamvedane siddhe yadyarthāpattiḥ kimarthasaṃvedane'rthāpattyā । arthe siddhe nārthasaṃvedane siddha iti cet । keyamarthasya siddhiḥ 〈।〉 yadyutpattiḥ sarvārthavedanaprasaṅgaḥ । athārthajñānantadāyamarthaḥ । arthajñānādarthajñānavedanamiti sādhvī vācoyaktiḥ । athārthājjñāpanādarthajñānavedanaṃ । kimidamarthasya jñānatvaṃ । jñāne pratibhāsanañceta । ajñāte jñāte jñānapratibhāsanaṅkathaṃ jñāyate । pratibhāsamānorthaḥ pratyakṣa eveti cet । pratyakṣaprasiddhiścet tathaivāstu kimarthāntarakalpanayā । idameva pratyakṣamanyathā ghaṭeta yadi pratyakṣaṃ jñānanna syāt । cakṣurvyāpāre satyetad bhavatyanyathā neti kiṃ jñānena । śrotrādivṛttiḥ pratyakṣamiti cet । keyaṃ śrotrādivṛttiḥ । jñānamiti cet । tajjñānaṃ parokṣaṃ kathaṃ jñātaṃ । śrotrādivṛttireva jñānamiti cet । śrotādivṛttiḥ pratyakṣā tena jñāyate jñānaṃ tu kutaḥ । anyathā kiṃ śrotrādivyaktyeti ceta । kiṃ bhavataḥ prayojanamapekṣya bhāvā bhavanti ।

<h2 id='332,i'>332,i <small><small>(<a href='docExplore?doc_id=PVA_332,i_332,ii'>PVA_332,i_332,ii</a>)</small></small></h2>

	kāraṇādeva bhāvānāṃ bhāvo naiṣāṃ prayojanāt ।
	prayojanamvitā bhāvo na bhavedanyathā tava ॥ 587 ॥ (PVA)

<h2 id='332,ii'>332,ii <small><small></small></small></h2>

yadi nāmāśrotrasamanmakhībhataṃ jñānasya kimāyātaṃ । yadi jñānannodapatsyata parokṣa evārthaḥ syāta । yadi jñānamatpannamarthasya kimāyātantathāpi parokṣa eva syāt । nahi jñānasyotpattirarthasya pratyakṣatā । parokṣatvaprasaṅgāta । tasyā parokṣatvāta । dṛśyate cet । yathā tarhi dṛśyate tathaivāstu । tavāpi kathamiti cet । tadākāratājñānasyārthasya jñātatvannāma । sā ca svasamvedanagamyā na tadākārajñānāntaragamyā yenānavasthā patet । tasmāt svasamvedanameva jñānasvarūpasādhanamiti yuktaṃ ।

<h2 id='332,iii'>332,iii <small><small>(<a href='docExplore?doc_id=PVA_332,iii_332,vi'>PVA_332,iii_332,vi</a>)</small></small></h2>

yadi tarhi bhāvanābalādupajātavaiśadyaṃ pratyakṣaṃ svapnajñānamapi pratyakṣaprāptamavisamvādakatvamapi tatrāstyeva । tatrāpi gamanaprāptayaḥ । naitadasti । yataḥ ।

<h2 id='332,iv'>332,iv <small><small></small></small></h2>

	bhrāntisamvṛtisaṃjñānamanumānānumānikaṃ ।
	smārttābhilāṣikañceti pratyakṣābhaṃ sataimiraṃ ॥ 588 ॥ (PVA)

<h2 id='332,v'>332,v <small><small></small></small></h2>

dvividhaḥ pratyakṣābho vikalpo viplavaśca । punaścaturvidhaḥ । tadāha ।

<h2 id='332,vi'>332,vi <small><small></small></small></h2>

	trividhaṅkalpanājñānamāśrayopaplavodbhavaṃ ।
	avikalpamekañca pratyakṣābhañcaturvidhaṃ ॥ 289 ॥

<h2 id='332,vii'>332,vii <small><small>(<a href='docExplore?doc_id=PVA_332,vii^1'>PVA_332,vii^1</a>)  (<a href='docExplore?doc_id=PVA_332,vii^2_333,ii'>PVA_332,vii^2_333,ii</a>)</small></small></h2>

sa eva dvividho vikalpasya tridhā bhedāccaturvidhaḥ । kalpanāpoḍhaṃ pratyakṣantato vikalpastrividho 'pi pratyakṣābhāsaḥ । tatra bhrāntijñānaṃ mṛgatṛṣṇādiṣu toyādikalpanāpravṛttatvāt pratyakṣābhāsaṃ । samvṛtisatsvarthāntarādhyāropāt tadrūpakalpanāpravṛttatvāt । anumānatatphalādijñānaṃ pūrvānubhūtakalpanayeti na pratyakṣaṃ । prabhāsvaraspandamānamarīcinicayapratibhāsaṃ pratyakṣameva । toyādikalpanā tu pratyakṣābhāsaḥ । toye'sākṣātkaraṇākāratvāt । samvṛtisatsvapi rūpādigrahaṇamātrameva pratyakṣaṃ । avayavini tu tatsamavāyakāraṇatvenābhimatena sākṣātkaraṇamarthāntarasya sparśādeḥ pūrvadṛṣṭasyādhyāropāt । dravyasya vā pūrvapūrvapratyayena kalpitasya । nāvayavī rūpādivyatirekeṇa kvacit pratyakṣe pratibhāsita iti । anumānajñānaṃ liṅgajñānaṃ । tatphalaṃ liṅgajñānanna pūrvānubhūtimantareṇa । etaccānumānajñānaṃ kvacidapratyakṣaṃ । kvacittu pratyakṣameva akasmād dhūmādagnipratipattau । nahi pūrvānubhūtakalpanāsti । avikalpya kathaṃ liṅga pratipattiriti cet । tathaiva dṛṣṭeḥ । na khalu dṛṣṭamanyathā bhavituṃ yuktaṃ ।

<333>

<h2 id='333,i'>333,i <small><small></small></small></h2>

kasmāt punaḥ kalpanāprabhedanirdeśaḥ । udāharaṇaprapañcārthatvāditi cet । na 〈।〉 lakṣaṇasyābhedāt । prapañcamātranirdeśe tvatiprasaṅga । naitadasti । anyadasti prayojanamiti । tathāhi ।

<h2 id='333,ii'>333,ii <small><small></small></small></h2>

	anakṣajatvasiddhyarthamukte dve bhrāntidarśanāt ।
	siddhānumādivacanaṃ sādhanāyaiva pūrvayoḥ ॥ 290 ॥

<h2 id='333,iii'>333,iii <small><small>(<a href='docExplore?doc_id=PVA_333,iii'>PVA_333,iii</a>)</small></small></h2>

akṣajameva taditi pareṣāmbhrāntirmṛgatṛṣṇikājalajñāne । tathāhi । "indriyārthasannikarṣotpannaṃ jñānamavyadeśyamavyabhicāri pratyakṣa" mityatra lakṣaṇe marīcijalajñānavyavacchedāyāvyabhicārigrahaṇaṃ kṛtaṃ । yadi punaranindriyajameva tat syāt prathamapadenaiva vyāvarttanāt kimetadarthenāvyabhicārigrahaṇena । dvicandrādijñānasyānarthasaṃbhatasya nivṛttyarthamiti cet । na 〈।〉 arthasannikarṣagrahaṇenaiva tasya vyāvarttanāt । indriyagrahaṇenānindriyajasya vyāvarttanaṃ । samvṛtisadviṣayasya tvindriyajatvābhimānaḥ pareṣāṃ savivāda eva । anumānādivacanantarhi vyarthaṃ । nahi tenānidrayajatvaṃ sādhyate । siddhatvādanumānādiranindriyajatvasya 〈।〉 atrocyate ।

<h2 id='333,iv'>333,iv <small><small>(<a href='docExplore?doc_id=PVA_333,iv_333,vi'>PVA_333,iv_333,vi</a>)</small></small></h2>

	siddhasyāpyanumānādessādhanatvādupāttatā ।
	dṛṣṭāntena hi siddhena sarvatraiva prayojanaṃ ॥ 589 ॥ (PVA)

<h2 id='333,v'>333,v <small><small></small></small></h2>

na hyasiddhamasiddhena sādhyate । kimatra bhrāntikāraṇaṃ yena sādhyatā pūrvayoriti cet । āha ।

<h2 id='333,vi'>333,vi <small><small></small></small></h2>

	saṅketasaṃśrayānyārthasamāropavikalpane ।
	pratyakṣāsannivṛttitvāt kadācid bhrāntikāraṇaṃ ॥ 291 ॥

<h2 id='333,vii'>333,vii <small><small>(<a href='docExplore?doc_id=PVA_333,vii'>PVA_333,vii</a>)</small></small></h2>

saṅketasaṃśrayovayavī saṃketamātrasya tadvyavasthāhetutvāt । anyārtho jalaṃ 〈।〉 samāropodhikādhyāropaḥ । vikalpanaṃ smaraṇaṃ jalaṃ hi pūrvadṛṣṭatvāt smaryate 〈।〉 na tasyāropa eva kevalo darśanasya samatayā bhāvāt । athavā viparyaya āropo jalasya vikalpanamavayavinaḥ । ubhayatra vobhayamiti 〈।〉 te ca samāropavikalpane pratyakṣasyendriyajasyāsannivṛttī kadācidabhavata itīdamasannavṛttitvamvā tatra bhrāntikāraṇanta eva vā tena bhrāntikāraṇamiti । asmin bhrāntikāraṇe sati dṛṣṭāntadvāreṇānumānaṃ ।

<h2 id='333,viii'>333,viii <small><small>(<a href='docExplore?doc_id=PVA_333,viii_333,x'>PVA_333,viii_333,x</a>)</small></small></h2>

	yathaiveyaṃ parokṣārthakalpanā smaraṇādikā ।
	samayāpekṣiṇī nārthampratyakṣampratyavasyati ॥ 292 ॥
	tathānubhūtasmaraṇamantareṇa ghaṭādiṣu ।
	na pratyayonuyaṃstacca pratyakṣāt parihīyate ॥ 293 ॥

<h2 id='333,x'>333,x <small><small></small></small></h2>

anumādikalpanā hi sambandhagrahaṇāpekṣiṇī sambandhagrahaṇameva ca samayaḥ । tatassambandhāt parokṣārthaṃpratipattiriti nādhyakṣataḥ । sākṣātkaraṇena hi sā bhavet । evaṅ ghaṭādiṣvapyekena kenacidindriyeṇa rūpādikampratipannantataḥ pariśeṣe rasādau smaraṇaṃ pūrvānusārataḥ । rasādāveva smaraṇaṃ nāvayavinīti cet । na 〈।〉 rasādivyatirekeṇa tasyānupalakṣaṇāt । yadetacchuklantadeva karkaśamityādyekatāpratipattiviṣayovayavīti cet । tathāhi na tāvadvarṇṇasya sparśasya caikatā ।

<334>

<h2 id='334,i'>334,i <small><small>(<a href='docExplore?doc_id=PVA_334,i_334,ii'>PVA_334,i_334,ii</a>)</small></small></h2>

tata ekatvapratītireva va syād yadyavayavī na bhavet । yadyapyavayavī tathāpi kathamvarṇṇasparśādīnāṃ sāmānādhikaraṇyaṃ । nahi tayorekatā । ekādhikaraṇatvādekateti cet । upacāra eṣaḥ । na cātropacārapratipattiḥ 〈।〉 pratipattau copacārasya nāvayavisiddhissyāt । anyathāpyupacāreṇa sāmānya dhikaraṇyasambhavāt ।

<h2 id='334,ii'>334,ii <small><small></small></small></h2>

	samānadeśatābhāvādekārthaviniyogataḥ ।
	tadvikāravikāritvādekatā vyapadiśyate ॥ 590 ॥ (PVA)

<h2 id='334,iii'>334,iii <small><small>(<a href='docExplore?doc_id=PVA_334,iii_334,vi'>PVA_334,iii_334,vi</a>)</small></small></h2>

ya eva deśaḥ sparśasya sa eva rūpasya pratīyate tenaikatādhyavasāyaḥ । yadevodakādidhāraṇaṃ sparśasya kāryantatraiva rūpasyāpi vyāpāraḥ । spṛśye masṛṇatāmāpādyamāne rūpasyāpi caikacikyāditā । tata ekamevedamiti vyavahārādhyavasāyāḥ । yadi punaranyadevādhikaraṇaṃ । rūpādhibhyasteṣāntasya vivekena pratipatyā bhāvyam 〈।〉 apratīyamānantūpalabdhilakṣaṇaprāptamasaditi । athāvayavinamantareṇa parasparasya kasmānna vighaṭanaṃ ।

<h2 id='334,iv'>334,iv <small><small></small></small></h2>

	satyapyavayavinyetat kasmānna vighaṭanaṃ traye ।
	samavāyasambandhabalāt tasyāpyastu viyogitā ॥ 591 ॥ (PVA)
	ayameva svabhāvaścedādāvevedamucyate ।
	rūpādīnāṃ svabhāvoyaṃ svahetorupapattibhāk ॥ 592 ॥ (PVA)

<h2 id='334,vi'>334,vi <small><small></small></small></h2>

samavāyasya nityasya kuta etadvicintyatāṃ ।

<h2 id='334,vii'>334,vii <small><small>(<a href='docExplore?doc_id=PVA_334,vii'>PVA_334,vii</a>)</small></small></h2>

yadyapyavayavī parastathāpi tritayaṃ jātaṃ kasmāt trayasyāpi parasparasya na vighaṭanaṃ । atha samavāyo heturavighaṭane'sāvapi kasmānna vighaṭate । tasya sa eva svabhāva ityapi nottaraṃ । rūpādīnāmeva sa svabhāvostu kimarthāntarakalpanayā । rūpādīnāñca svahetoḥ svabhāva iti yuktimadetat । samavāyasya tvahetukasya kutaḥ svabhāvaḥ । samavāyāśrayasya svahetossa svabhāvo yena samavāya evamiti cet । tatkimanayā paramparayā । taiḥ svahetostathābhūtairbhāvyaṃ yena samavāyasteṣāmavighaṭanaṃ kuryāt । taddhetureva tadavighaṭane heturiti kimatra nyūnamāste yadarthaṃ parampareṣyate । evametad dṛśyata iti cet । bhavatu yadi dṛśyate dṛśyamānasyānyathā vikalpayitumaśakyatvāt । rūpādaya eva tu dṛśyante parasparamaviyuktā na tu tadadhikamityeṣāmeva sa svabhāvaḥ kalpyatāṃ । tasmādavayavyadhyāropo na pratyakṣaḥ ।

<h2 id='334,viii'>334,viii <small><small>(<a href='docExplore?doc_id=PVA_334,viii'>PVA_334,viii</a>)</small></small></h2>

tadasya nyāyaprapañcasya pradarśanārthandaṣṭāntadāṣṭāntikopanyāsaḥ । sataimirikagrahaṇaṃ kimarthaṃ । taimiramapi savikalpakamiti kaścit 〈।〉 tadvyāvarttanārthantadvacanamanyathā smārttādigrahaṇenāsyāpi grahaṇāt pṛthagupādānamanarthakaṃ । yadyavikalpakaṅ kalpanāpoḍhatvāt pratyakṣamprāptaṃ । na sarvaṅ kalpanāpoḍhaṃ pratyakṣamapi tvabhrāntatve sati । "abhrāntaṅ kalpanāpoḍhaṃ pratyakṣaṃ" na sarvaṃ । yataḥ 〈।〉 prakalpyāpavādaviṣayaṃ tadapavarjite tūtsargaḥ pravarttate । kopavāda iti cet ।

<h2 id='334,ix'>334,ix <small><small>(<a href='docExplore?doc_id=PVA_334,ix_334,xi'>PVA_334,ix_334,xi</a>)</small></small></h2>

	apavādaścaturthotra tenoktamupaghātajaṃ ।
	kevalantatra timiramupaghātopalakṣaṇaṃ ॥ 294 ॥

<h2 id='334,x'>334,x <small><small></small></small></h2>

trividhād vikalpāccaturthantaimiragrahaṇamapavādaḥ । kalpanāpoḍhamiti sāmānyena pratyakṣavidhānamataimiramiti viśeṣe pratyakṣābhāsatāvidhānaṃ । viśeṣavihitañca sāmānyavihitasya bādhakaṃ । kimatra pramāṇaṃ । sāmānyapratipattirviśeṣapratipattyā bādhyate । yataḥ ।

<h2 id='334,xi'>334,xi <small><small></small></small></h2>

	prāgadarśanamātreṇānumānaṃ śeṣavad yadā ।
	kalpanāpoḍhatāmātrād vipakṣasya pravarttate ॥ 593 ॥ (PVA)
	tasyātīva prasaktasya viśeṣe bādhakaṃ sphuṭaṃ ।
	tatastadaparatraiva tasya pūrvasya vṛttitā ॥ 594 ॥ (PVA)

<335>

<h2 id='335,i'>335,i <small><small>(<a href='docExplore?doc_id=PVA_335,i'>PVA_335,i</a>)</small></small></h2>

nahi sāmānyato dṛṣṭamadarśanamātreṇa vipakṣasyānumānamapareṇa pratyakṣeṇānumānena vā na bādhyate । tena pratyakṣasiddhaḥ । sāmānyaviśeṣayorviśeṣe bādhyabādhakabhāvaḥ । tadarthasūcakayorapi vacasoḥ sa eva bādhyabādhakabhāvaḥ । ācāryastarhi sāmānyato dṛṣṭānumānāllakṣaṇaṃ kasmādāha । na ācāryeṇa viśeṣato dṛṣṭamevānumānamabhipretaṃ tasya tu yorthaḥ sa ekena vacasā nirdeṣṭumaśakya ityapavādasahitaṃ noktavān । kimarthantarhi kalpanāpoḍhagrahaṇasahitamevābhrāntagrahaṇanna kṛtaṃ kiṅgajasnānāṅgīkaraṇena । sataimiragrahaṇena cāpavādenābhrāntagrahaṇārtho labdhavyonyathāveti ko viśeṣaḥ । anantarameva kalpanāpoḍhagrahaṇasya labhyatāmiti cet । na 〈।〉 viśeṣābhāvāt ।

<h2 id='335,ii'>335,ii <small><small>(<a href='docExplore?doc_id=PVA_335,ii_335,v'>PVA_335,ii_335,v</a>)</small></small></h2>

arthato hyasamānānāmānantaryamakāraṇaṃ ॥

<h2 id='335,iii'>335,iii <small><small></small></small></h2>

bādhyabādhakabhāvaśca pramāṇaviṣayaḥ sūcito yathā syādityevaṅkāraṇaṃ । na hyavaśyambādhakamanantarameva bhavati ।

<h2 id='335,iv'>335,iv <small><small></small></small></h2>

abhrāntagrahaṇameva kasmānna kriyata iti cet । sattyametat । sākṣātkāri hi pratyakṣantaccābhrāntagrahaṇena śakyannidarśayituṃ 〈।〉 na hyasākṣātkaraṇākāramabhrāntaṃ savikalpakasya bhrānta tvāt । pare tu savikalpamapi sākṣātkaraṇākāramabhrāntamicchati 〈।〉 tadanurodhena dvayametaducyate । tathā cāha । "viśeṣaṇalakṣaṇe paramatāpekṣaṃ sava tvavikalpakā eve"ti । athavā 〈।〉

<h2 id='335,v'>335,v <small><small></small></small></h2>

	pratipattrapekṣaḥ saklo bādhyabādhakatānayaḥ ।
	adṛṣṭabādhakaḥ pūrvaṃ sāmānyenāvagacchati ॥ 595 ॥ (PVA)

<h2 id='335,vi'>335,vi <small><small>(<a href='docExplore?doc_id=PVA_335,vi'>PVA_335,vi</a>)</small></small></h2>

nācāryābhiprāyañjānāti viśeṣotrābhimata iti । bādhakadarśanādavagacchatyasāvapi paścādviśeṣaṃ । apauruṣeye tu vacasi pramāṇamūlatvābhāvānna bādhyabādhakabhāvaḥ । pauruṣeye tu pūrvabuddherbhrāntatā jñāpyate pramāṇamūlayā parayā buddhyā । na tu vedād bhrāntabuddhyudayaḥ । tathā vedapramāṇatā sarvasya tathātvaprasaṅgāt । abādhane pramāṇameveti cet । na 〈।〉 paścādapi bādhakasambhavāt । paryāyālocayatonya evārtho bhavatīti pramāṇe 'pyevamiti cet । na 〈।〉 pramāṇasya sthiratvāt । tathā ca pramāṇaviruddha āgamārthastyajyate vedavādibhiḥ । anyathārthavādavyākhyānamanibandhanaṃ syāt । tasmāt pauruṣeya eva vacasi bādhyabādhakabhāvaḥ । taimiramityeva bādhakanna kāmalādīti cet । āha । sarvameva tenopaghātajamuktaṃ । timiraṃ punarupaghātopalakṣaṇannopaghātāntarāṇāmvyāvarttakaṃ । yataḥ ।

<h2 id='335,vii'>335,vii <small><small>(<a href='docExplore?doc_id=PVA_335,vii_335,ix'>PVA_335,vii_335,ix</a>)</small></small></h2>

	taimirasyārthaśūnyatvādasākṣātkaraṇatvataḥ ।
	pratyakṣābhāsatāndatvā pratyakṣatvanirākriyā ॥ 596 ॥ (PVA)

<h2 id='335,viii'>335,viii <small><small></small></small></h2>

sā cārthaśūnyatā kāmalāvahalāvalepaluptalocanabalānāṃ vijñānasya na nyūnākalayāpi tenopalakṣaṇaṃ sataimiragrahaṇamiti nyāyavādibhiravagantavyaṃ 〈।〉 timiramaśeṣopaghātopalakṣaṇaṃ ।

<h2 id='335,ix'>335,ix <small><small></small></small></h2>

anye tu kalpanāpoḍhagrahaṇaṃ pratyudāharaṇamevaitannāpavādaḥ । tadāha ।

<h2 id='335,x'>335,x <small><small>(<a href='docExplore?doc_id=PVA_335,x_336,i'>PVA_335,x_336,i</a>)</small></small></h2>

	mānasantadapītyeke teṣāṅ grantho virudhyate ।
	nīladvicandrādidhiyāṃ heturakṣāṇyapītyayam ॥ 295 ॥

<h2 id='335,xi'>335,xi <small><small></small></small></h2>

mānasamevaitad dvicandrādijñānaṃ marīcikājalajñānavat । tathā hi marīcikāsu prathamamindriyajñānamabhrāntamevopajāyate paścāttu jalānubhavavāsanāprabodhāt savikalpakaṃ jalajñānaṃ । sa ca

<336>

<h2 id='336,i'>336,i <small><small></small></small></h2>

prabodho marīcidarśanādeva । sādṛśyabhājo marīcaya evaṃdharmāṇaḥ । tathātrāpi candraviṣayamabhrāntaṃ prathamaṃ jñānaṃ paścād dvicandrākāro vikalpaḥ ।

<h2 id='336,ii'>336,ii <small><small>(<a href='docExplore?doc_id=PVA_336,ii_336,vi'>PVA_336,ii_336,vi</a>)</small></small></h2>

tatra kecidāhuḥ । "stimitākṣṇormadhye sthātā sa ekaḥ candra ubhayapāśve krameṇopalabhyamānaḥ kālasaukṣmyād yugapadeva lakṣyate । pārśvadvaye ca dvitvādhyāropaḥ" । teṣāṅ granthavirodhaḥ ।

<h2 id='336,iii'>336,iii <small><small></small></small></h2>

	"yadyapīndriyavijñapteḥ kāraṇaṃ paramāṇavaḥ ।
	atadābhatayā nāsyā akṣavad viṣayoṇavaḥ ॥ 597 ॥ (PVA)"

<h2 id='336,iv'>336,iv <small><small></small></small></h2>

ta eva hi cakṣurādiparamāṇavastathānyathā ca bhavanto dvicandranīlādyābhāsahetavaḥ । dvicandrapratibhāsasya hi mānasatve nendriyahetutoktiḥ samarthā ।

<h2 id='336,v'>336,v <small><small></small></small></h2>

atha mānasatve paramparayā hetutvamindriyasya na virudhyate । sākṣāddhetutvamindriyasya mānasatvena viruddhaṃ dvicandrapratyaye । atrocyate ।

<h2 id='336,vi'>336,vi <small><small></small></small></h2>

	pāramparyeṇa hetuścedindriyajñānagocare ।
	vicāryamāṇe prastāvo mānasasyeha kīdṛśaḥ ॥ 296 ॥

<h2 id='336,vii'>336,vii <small><small>(<a href='docExplore?doc_id=PVA_336,vii'>PVA_336,vii</a>)</small></small></h2>

indriyajñānasya gocaraḥ ka iti paryanuyukte 〈।〉 yataḥ sākṣādindriyajñānamutpadyate tadākāratayānyathā veti pareṇa vaktavyaṃ । na tāvat tadākāratayā viṣayatvamasambhavāt । paramāṇūnāmekadhanākārasthūlatvābhāvāt । athātadākārasyāpi yo hetuḥ sa viṣayaḥ । tadapyayuktam 〈।〉 indriyavadanyākāravijñānahetutve 'pyaviṣayatvaṃ । tatra yadi pāramparyeṇa hetutvamabhipretamācāryasya "ta eva hī" tyādi vacasā tadā paraṃ prati nendiyasya viṣayatāṃ prasañjayet । sākṣāt paramāṇūnāṃ hetutve viṣayatvasya pareṇoktatvāt । prasaṅga eva tarhi na yukta iti vaktavyaṃ 〈।〉 kimucyate "prastāvo mānasasyeha kīdṛśa" iti । ayamabhiprāyaḥ ।

<h2 id='336,viii'>336,viii <small><small>(<a href='docExplore?doc_id=PVA_336,viii_336,x'>PVA_336,viii_336,x</a>)</small></small></h2>

	parasparaviviktāṇuprathamapratibhāsanaṃ ।
	vikalpakāttu vijñānāt ghanākārāvabhāsitā ॥ 598 ॥ (PVA)

<h2 id='336,ix'>336,ix <small><small></small></small></h2>

paraḥ prāha । "vikalpakasya vijñānasyaikaghanāvabhāsitā । tasyāpi pāramparyeṇa paramāṇavo hetutvād viṣayaḥ । yathā smaraṇasyārthaviṣayatā ।" ācāryaḥ prāha ।

<h2 id='336,x'>336,x <small><small></small></small></h2>

atadābhatayā nāsyā akṣavad viṣayoṇavaḥ ।

<h2 id='336,xi'>336,xi <small><small>(<a href='docExplore?doc_id=PVA_336,xi_336,xiii'>PVA_336,xi_336,xiii</a>)</small></small></h2>

yathākṣāṇi paramparayā hetutve 'pi na viṣayastathāṇavo 'pi । anyathā bhavanti hyakṣāṇi dvicandrajñānasya pāraṃparyeṇa hetuḥ । atroktam 〈।〉 "indriyajñānagocare vicāryamāṇe prastāvo mānasasyeha kīdṛśa" iti । na ca mānasatve viṣayanirūpaṇā sādhvī nirviṣayatvāt । tathā nātra pramāṇaṅ kiñciditi yuktamuttaramācāryasya na tvatiprasaṅgacodanaṃ । tadevoktaṃ prastāvo mānasasyetyādinā ।

<h2 id='336,xii'>336,xii <small><small></small></small></h2>

anye tu bruvate 〈।〉 mānase dvicandrādijñāne yadendriyāṇāṃ kāraṇatvaṃ kathayati tadā mānasameva prativiṣayatvacintā syāt । tataśca prastāvaḥ kīdṛśa ityuttaraṃ । tadayuktamiti pratipāditaṃ ।

<h2 id='336,xiii'>336,xiii <small><small></small></small></h2>

	kimvaindriyaṃ yadakṣāṇāṃ bhāvābhāvānurodhi cet ।
	tattulyamvikriyāvaccet saiveyaṅ kinniṣidhyate ॥ 297 ॥

<h2 id='336,xiv'>336,xiv <small><small>(<a href='docExplore?doc_id=PVA_336,xiv'>PVA_336,xiv</a>)</small></small></h2>

yadi tāvat mānasametad dvicandrādijñānamindriyabhāvābhāvānurodhi na syāt । athendriya<337>bhāvābhāvānurodhyapi mānasamevaitat 〈।〉 tathā sati stambhādijñāneṣvapi mānasatvaprasaṅgaḥ । prathamaṃ svākārameva jñānaṃ paścādarthākāratā manasi atha mānasamevendriyaṃ prasaktaṃ । aindriyasyāpi vikāra eveti cet । dvayamapi tarhīndriyajaṃ prasaktaṃ । sākṣāditi cet । na 〈।〉 aparasya vikārasyādarśanāt । etadanusāreṇa tadapi vikṛtameva jñātavyamiti cet । tadapi mānasameveti vikṛtatvādetadvadityanavasthā । tasmādetadevendriyajaṃ ।

<h2 id='337,ii'>337,ii <small><small>(<a href='docExplore?doc_id=PVA_337,ii_337,iv'>PVA_337,ii_337,iv</a>)</small></small></h2>

	sarpādibhrāntivaccāsyāḥ syādakṣavikṛtāvapi ।
	nivṛttirna nivartteta nivṛtte 'pyakṣaviplave ॥ 298 ॥
	kadācidanyasantāne tathaivāpyeta vācakaiḥ ।
	dṛṣṭasmṛtimapekṣeta na bhāseta parisphuṭaṃ ॥ 299 ॥

<h2 id='337,iv'>337,iv <small><small></small></small></h2>

yadi mānasī dvicandrādibuddhirakṣavikṛtāvapi nivṛttiḥ । akṣavikāre hi sarpabhrāntiḥ satyapi vicāre nivarttate na dvicandrādibhrāntiḥ । atha sarpādibhrāntirapi śyāmatādilakṣaṇā na nivarttate 〈।〉 samandhakāre hi pradeśe sarpabhrāntistatra rajvādestimiramantareṇāpi śyāmatādirūpatā 〈।〉 timiratiskāre tu cakṣuṣonvathābhūte 'pi śyāmatādirūpatā 〈।〉 sā kathamakṣavikāre 'pi nivarttate । tato nivarttanamasiddhaṃ kathaṃ sādhanaṃ ।

<h2 id='337,v'>337,v <small><small>(<a href='docExplore?doc_id=PVA_337,v_337,vi'>PVA_337,v_337,vi</a>)</small></small></h2>

yadapyucyeta 〈।〉 na nivartteta nivṛtte 'pyakṣaviplave iti tadapyasat । nahi manasyapi jalabhrāntirnivṛttākṣaviplavasya dṛṣṭā 〈।〉 prabodhakapratyayasya ātapopataptatvasyābhāve'bhāvāt । na cānyasantāne jalabhrānterarpaṇandṛṣṭaṃ । nāsaṃtaptasya paravacanasyāsau bhavati । sarpākāratāpi naiva dṛṣṭasmaraṇamapekṣate śyāmatāditāyāḥ prathamatarameva bhāvād । parisphuṭapratibhāsanantu mānasyā api bhrānteḥ svapnādāvastyeva 〈।〉 tato na bhāseta parisphuṭamiti sakalametadayuktaṃ । tadbhāvabhāvitā tadvikāravikāritā tu pāramparyādapi kārye bhavatyeva । atrocyate ।

<h2 id='337,vi'>337,vi <small><small></small></small></h2>

	śyāmatādyavabhāso yastatraindriyaka eva sa ।
	anivṛttyādayo dharmāstatreti na saduttaraṃ ॥ 599 ॥ (PVA)

<h2 id='337,vii'>337,vii <small><small>(<a href='docExplore?doc_id=PVA_337,vii'>PVA_337,vii</a>)</small></small></h2>

avaśyaṃ hi śyāmatādipratibhāsastatraindriyajastadvikārānivṛttau na nivarttate । parisphuṭatāpīndriyajanyatāyāmeva na mānasatve । bhāvanābalādātapopataptasya mānasatāyāmapīti cet । parisphuṭatāyāmavikalpikaivāsāviti nendriyajatvād viśiṣyate । tathā cāpavādatvantimiragrahaṇasya na vyāhanyate । savikalpakatvaṃ hi mānasatvādabhipretaṃ pareṣānna mānasatvamātraṃ । tathā hi 〈।〉 avikalpakamekañcetyetāvanmātramatra sādhyaṃ 〈।〉 dvividhaḥ pratyakṣābhāso vikalpo nirvikalpakaviplavaśca । sā ca savikalpikā sakalabhrāntistadā vighaṭate nānyathā parisphuṭāpi tarhi dvicandrādirbhrāntirmānasī bhavatviti cet । na 〈।〉 mānasībhāvānāmantareṇa bhāvāt । bhāvanābalena hi mānasī sphuṭatāṃ bhajeta tadabhāvādindriyajatvanna śakyannivārayituṃ । dvividhameva spaṣṭākāratāyāḥ kāraṇamakṣaṃ bhāvanā ca । atrāpi bhāvanāvyavahitā astyeveti cet । vyapagatastarhi bāhyārthavāda ityalamprasaṅgena ।

<h2 id='337,viii'>337,viii <small><small>(<a href='docExplore?doc_id=PVA_337,viii_338,i'>PVA_337,viii_338,i</a>)</small></small></h2>

kā tarhi sarpādibhrāntirmānasī yasyā dṛṣṭāntatvaṃ jalādibhrāntiśca । upaghātānugrāhakatvāvabhāvaḥ upaghātānugrāhakatvāvabhāso hi akṣavikṛtāvapi nivarttata eva nivṛtte 'pi cākṣaviplave na nivarttata eva cintayataḥ । evamanyadapi yojanīyaṃ । evañca ।

<338>

<h2 id='338,i'>338,i <small><small></small></small></h2>

	suptasya jāgrato vāpi yaive dhīḥ sphuṭabhāsinī ।
	sā nirvikalpobhayathāpyanyathaiva vikalpikā ॥ 300 ॥

<h2 id='338,ii'>338,ii <small><small>(<a href='docExplore?doc_id=PVA_338,ii_338,iv'>PVA_338,ii_338,iv</a>)</small></small></h2>

mānasatvenyathā vobhayathāpyavikalpakatvaṃ spaṣṭatāyānnirvikalpakatvamiti pratipāditametat,

<h2 id='338,iii'>338,iii <small><small></small></small></h2>

	tasmāt tasyāvikalpe 'pi prāmāṇayaṃ prati〈ṣi〉dhyate ।
	visamvādād tadarthañca pratyakṣābhaṃ dvidhoditaṃ ॥ 301 ॥

<h2 id='338,iv'>338,iv <small><small></small></small></h2>

vikalpabhrāntatābhyāṃ dvidhaiva pratyakṣābhāsatā darśitācāryeṇa 〈।〉 iti karaṇavyavacchinnād vikalpavaśāt pṛthak taimiropalakṣitasya vipla 〈va〉 sya nirdeśādanyathā pṛthagnidaśasya prayojanābhāvenākauśalatvodbhāvanahetutā syāt ।

<h2 id='338,v'>338,v <small><small>(<a href='docExplore?doc_id=PVA_338,v'>PVA_338,v</a>)</small></small></h2>

kathantarhi taduktaṃ 〈।〉 "sa no bhrāntiviṣayatvād vyabhicāriṇaḥ ।" parābhiprāyeṇa tasyoktatvād 〈।〉 yasya hi "indriyārthasannikarṣotpannaṃ pratyakṣamiti" lakṣaṇantasya manobhrāntiviṣayatā vyabhicāriṇo vyavatiṣṭhate । nahīndriyārthasannikarṣotpannasyaiva vyabhicāritā sambhavati । pāriśeṣyāt manasā yadadhikasya vikalpanantatra vyabhicāraḥ ।

<h2 id='338,vi'>338,vi <small><small>(<a href='docExplore?doc_id=PVA_338,vi_338,viii'>PVA_338,vi_338,viii</a>)</small></small></h2>

nanvarthamantareṇendriyamātrād yadutyadyate tasyāpi vyabhicāritā tatkiṃ manobhrāntiviṣayatvāditi vacanaṃ । na 〈।〉 tasyārthagrahaṇena nirākṛttvād vidyamānamapi tadavidyamānakalpameva । tathā coktam 〈।〉

<h2 id='338,vii'>338,vii <small><small></small></small></h2>

indriyārthodbhave nāsti vyapadeśyādisambhava iti 〈।〉

<h2 id='338,viii'>338,viii <small><small></small></small></h2>

vyapadeśyādayo mānasā eveti pratipattavyaṃ ।

<h2 id='338,ix'>338,ix <small><small>(<a href='docExplore?doc_id=PVA_338,ix_338,xi'>PVA_338,ix_338,xi</a>)</small></small></h2>

nanu na vyāvarttakamvacanamavyapadeśyādi kintarhi svarūpakathanaparaṃ tadindriyārthasannikarṣotpannantadevambhūtambhavati nānyathā । na 〈।〉 vyavasāyātmakamityanirdeśaprāpteḥ ।

<h2 id='338,x'>338,x <small><small></small></small></h2>

nahīndriyārthasannikarṣotpannameva vyavasāyātmakamanumānasyāpi vyavasāyātmakatvāt । tasmād yad vyavasāyātmakantadadhyakṣamanyattu na bhavatīti vyāvarttakataiva yuktā ।

<h2 id='338,xi'>338,xi <small><small></small></small></h2>

atha kiñcid vyāvarttakaṅ kiñcit svarūpakathanamiti tena yadīndriyārthasannikarṣotpannamvyavasāyātmakañcet tadavyābhicāri bhavatyavyapadeśyañca ।

<h2 id='338,xii'>338,xii <small><small>(<a href='docExplore?doc_id=PVA_338,xii'>PVA_338,xii</a>)</small></small></h2>

tadayuktamavyabhicāritvaṅ kathayituṃ yuktam 〈।〉 evaṃ hi pramāṇatā । avyapadeśyaviṣayatvena tu kiṃ । na hi tathā pramāṇyamanyathāpi pramāṇyāt । tato yatkiñcidetat । svarūpakathane cātiprasaṅgaḥ । ātmādisatsannikarṣasyāpi kathamaprasaṅgāt । atha yat pratyakṣatve'sādhāraṇantadeva kathyate na tvasādhāraṇamātmādi । evantarhi vyāvarttakamviśeṣaṇaṃ na svarūpakathanaparaṃ ।

<h2 id='338,xiii'>338,xiii <small><small>(<a href='docExplore?doc_id=PVA_338,xiii'>PVA_338,xiii</a>)</small></small></h2>

etena satsannikarṣādikathanaṃ pratyākhyātaṃ । tathāhi 〈।〉 lakṣaṇamevaitat syāt svarūpakathanamvānyārthavidhānārthaṃ । tatra yadi lakṣaṇaṃ satsannikarṣa ityeva vaktavyaṃ । sadarthagrāhi pratyakṣamindriyajamvā pratyakṣamabādhitaṃ । atha dharmaṃ pratyanimittatāpratipādanārthaṃ svarūpamanūdyate । tathāpīndriyajamityeva vaktavyaṃ kimapareṇa vyarthajalpitena ।

<h2 id='338,xiv'>338,xiv <small><small>(<a href='docExplore?doc_id=PVA_338,xiv_339,ii'>PVA_338,xiv_339,ii</a>)</small></small></h2>

kiñca 〈।〉 anuvādamātramayuktaṃ । tathā hi ।

<339>

<h2 id='339,i'>339,i <small><small></small></small></h2>

	bāhyārthasādhane yatnaḥ karttavyo vedavādibhiḥ ।
	mīmāṃkasakairatonyeṣāṃ lakṣaṇena nirākriyā ॥ 600 ॥ (PVA)

<h2 id='339,ii'>339,ii <small><small></small></small></h2>

bau ddhā dīnāṃ hi lakṣaṇaṃ pratyakṣasyānyathābhimataṃ tvaprakriyānukūlaṃ 〈।〉 tatastadvyavacchedāya niyamenānyathā lakṣaṇamvidhātavyaṃ । sau ga tā nāmvijñānavādaśūnyatāvādānukūlatvāllakṣaṇasyāvaśyameva tannirāsāya lakṣaṇāntarakaraṇameva śobhate 〈।〉 nāvapatitairu ṣṭraharaṇaśakyaṃ । ko vā lakṣaṇakaraṇe doṣaḥ । pramāṇenāprasiddhateti cet । tathāhi ।

<h2 id='339,iii'>339,iii <small><small>(<a href='docExplore?doc_id=PVA_339,iii_339,vi'>PVA_339,iii_339,vi</a>)</small></small></h2>

	prāmāṇikamvidhātavyaṃ lakṣaṇanniścayastataḥ ।
	itaretarahetutvānnaikamapyatra sidhyati ॥ 601 ॥ (PVA)

<h2 id='339,iv'>339,iv <small><small></small></small></h2>

itaretarāśrayatvādekasyāpyaprasiddhiriti na lakṣaṇakaraṇaṃ । yadyevamanuvādo 'pi nāpramāprasiddhasya yuktaḥ । lokaprasiddhitaścet prasiddhiḥ । yadyevaṃ dharmo 'pi lokaprasiddha eva bhaviṣyatyakāraṇaṃ mī māṃ sā 〈।〉 dharmaviplavasya darśanādasiddhireva paramārthata iti cet । yadyevaṃ ।

<h2 id='339,v'>339,v <small><small></small></small></h2>

	mīmāṃsayāpi kiṃ dharmaviplavo daṇḍavāritaḥ ।
	anyathaitāvataḥ kālānnāma na syānmatāntare ॥ 602 ॥ (PVA)

<h2 id='339,vi'>339,vi <small><small></small></small></h2>

tasmāt pramāṇasiddha evānuvādo 'pi karttavyastathā lakṣaṇamapyanavadye ।

<h2 id='339,vii'>339,vii <small><small>(<a href='docExplore?doc_id=PVA_339,vii'>PVA_339,vii</a>)</small></small></h2>

na ca sau ga tai rapi lakṣaṇaṃ kriyate prasiddhārthānuvādāt । yathaiva hi dharmaṃpratyanimittatvapradarśanārthamanuvādastathā nimittatvapradarśanārthamiti samānamubhayatrāpi । yathā caitattathopadarśitameva prāk । tatorthājñānaṃ pratyakṣamiti tu lakṣaṇameva । tata ityanenānyasya prakṛtasyābhāvād yorthaḥ pratyakṣeṇa dṛśyate tata eveti gamyate । tena dvicandrādijñānaparihāraḥ । na hi tattata evāpi tvanyataḥ । kathantarhyā cā ryai ṇoktaṃ ।

<h2 id='339,viii'>339,viii <small><small>(<a href='docExplore?doc_id=PVA_339,viii_339,ix'>PVA_339,viii_339,ix</a>)</small></small></h2>

yadābhāsā na sā tasmāccittālambaṃ hi pañcakaṃ ।

<h2 id='339,ix'>339,ix <small><small></small></small></h2>

nahi 〈para〉 māṇubhya utpadyamānantadākārañcakṣurādiṃjñānaṃ । anyākārasyāpi vijñānasya kāraṇatvenālambanatve cakṣurādiparamāṇūnāmapyālambanatvaprasaṅga । te 'pi hi tathānyathā vā bhavanto dvicandranīlādyābhāsavijñānaheturiti । paramārthamadhikṛtyoktametat । lokaprasiddhyā tu vādavivecanaṃ । loko hi na paramāṇvādikalpanā । etāvat pratyakṣaṃ loke prasiddhamvicāryamāṇantu na yuktaṃ ।

<h2 id='339,x'>339,x <small><small>(<a href='docExplore?doc_id=PVA_339,x_339,xii'>PVA_339,x_339,xii</a>)</small></small></h2>

	tatorthāditvasiddhatvamanaikāntikatā sphuṭā ।
	paramāṇūnabhipretyānaikāntikamidambhavet ॥ 603 ॥ (PVA)

<h2 id='339,xi'>339,xi <small><small></small></small></h2>

paramāṇūnāmeva janakatvanteṣāmālambanatve cakṣurādibhiranekāntaḥ । atha ca ta iti pratibhāsamānamucyate tadā'siddhatā । nahi tasya samānakālasya jananaṃ dvicandrādinā cānaikāntikatā ।

<h2 id='339,xii'>339,xii <small><small></small></small></h2>

atha samānakālamapi janakaṃ । tadapyayuktaṃ । avastutvāt samudāyasya । anaikāntikatā ca bhrāntavijñānairiti । atha prāgbhāvajanakaṃ tadāpyasiddhatā ।

<h2 id='339,xiii'>339,xiii <small><small>(<a href='docExplore?doc_id=PVA_339,xiii_340,i'>PVA_339,xiii_340,i</a>)</small></small></h2>

	nahi jñānāt purobhāvastena jñānena gṛhyate ।
	pareṇa grahaṇe tasyāpyevamevānuyogitā ॥ 604 ॥ (PVA)
	anumānena vijñāne pratyakṣādeva tatpunaḥ ।
	itaretarahetutve prathamaṅkasya saṃbhavaḥ ॥ 605 ॥ (PVA)
	samānakālatā nāsti pratyakṣānubhayoḥ kvacit ।
	tasmādasiddhamevaitat paramārthena lakṣaṇaṃ ॥ 606 ॥ (PVA)

<h2 id='339,xvi'>339,xvi <small><small></small></small></h2>

lokapratītyapekṣatayā na virudhyate ।

<h2 id='339,xvii'>339,xvii <small><small></small></small></h2>

yadapyucyate । śrotrādivṛttiḥ pratyakṣamiti । tadapyasat ।

<340>

<h2 id='340,i'>340,i <small><small></small></small></h2>

	śrotrādivṛttirbhrānte 'pi nahi nāma na vidyate ।
	na ca jñānamvinā vṛttiḥ śrotrāderupapadyate ॥ 607 ॥ (PVA)

<h2 id='340,ii'>340,ii <small><small>(<a href='docExplore?doc_id=PVA_340,ii'>PVA_340,ii</a>)</small></small></h2>

pravarttanakāmo hi pratyakṣādikaṃ pramāṇamanvicchati । śrotrādīnāñca vṛttiravijñātā kathaṃ lakṣaṇaṃ । anupalakṣitāt kathamayampravartteta । atha pratyakṣataḥ śrotrādivṛttirupalakṣyate । asya tarhi pratyakṣasya lakṣaṇaṃ vaktavyaṃ । tataḥ sākṣātkaraṇākāraṃ pratyakṣaṃ 〈।〉 tattu svayamevopalakṣyata iti parihāraḥ । tathā sati tadeva sākṣātkaraṇamabhrāntaṃ lakṣaṇaṃ । bhrānte 'pi ca vijñāne śrotrādivṛttiḥ kathaṃ lakṣaṇaṃ bhavet । artheṣu vṛttirityadoṣaḥ । artheṣu vṛttirarthāmimukhyatvaṃ 〈।〉 tadapi bhrānte vidyata eva 〈।〉 atha tatsvarūpasamvedanaṃ । tadeva tarhi svarūpasamvedanamiti lakṣaṇaṃ । tacca sākṣātkaraṇamevāvikalpakāparanāmakaṃ । tasmādaparamalakṣaṇameva ।

<(6) pramāṇaphala-cintā>

<h1 id='2.1.2.6.1'>2.1.2.6.1</h1>

<(1) pramāṇaphalavyākhyā>

<h2 id='340,iii'>340,iii <small><small>(<a href='docExplore?doc_id=PVA_340,iii_340,v'>PVA_340,iii_340,v</a>)</small></small></h2>

kimpunarasya pramāṇasya phalaṃ । prameyādhigatiḥ । uktañca । "pramāṇādhīno hi prameyādhigamaḥ" ।

<h2 id='340,iv'>340,iv <small><small></small></small></h2>

nanu tajjñānameva tacca phalamiti kimidānīṃ pramāṇaṃ । "indriyārthasannikarṣālocanaviśeṣaṇajñānānī"ti kecit । tadayuktam 〈।〉 adhigamasya sādhanaṃ tadeva yuktaṃ yataḥ sa bhavati ।

<h2 id='340,v'>340,v <small><small></small></small></h2>

nanu jñānasya tāvadutpattirindriyāderdṛśyate tatodhigamasyāpi tadeveti kimakalpanayā ।

<h2 id='340,vi'>340,vi <small><small>(<a href='docExplore?doc_id=PVA_340,vi_340,x'>PVA_340,vi_340,x</a>)</small></small></h2>

	nahi dṛṣṭaparityāgāt kalpanānyatra yuktibhāk ।
	anavasthā prameye syāt tathā satyanivāritā ॥ 608 ॥ (PVA)

<h2 id='340,viii'>340,viii <small><small></small></small></h2>

naitadasti ।

<h2 id='340,ix'>340,ix <small><small></small></small></h2>

	kriyāsādhanamityeva sarvaṃ sarvasya karmaṇaḥ ।
	sādhanannahi tattasyāḥ sādhanaṃ yā kriyā yataḥ ॥ 302 ॥

<h2 id='340,x'>340,x <small><small></small></small></h2>

yadyekatradṛṣṭasāmarthyamityeva tadevaikamaparatrāpi sādhanāyopakalpyate yasya kasyacit sādhanasyopādānāt sakalasamīhitasādhanamiti sarvañjagadalpāyāsena susthaṃ syātaṃ । na caivam 〈।〉 ato yā kriyā yato dṛṣṭā tadeva tatra sādhanannāparaṃ ।

<h2 id='340,xi'>340,xi <small><small>(<a href='docExplore?doc_id=PVA_340,xi_340,xii'>PVA_340,xi_340,xii</a>)</small></small></h2>

	tatrānubhavamātreṇa jñānasya sadṛśātmanaḥ ।
	bhāvyaṃ tenātmanā yena pratikarma virudhyate ॥ 303 ॥

<h2 id='340,xii'>340,xii <small><small></small></small></h2>

anubhavo hi sā ṅa khya sya nīlapītādau samānaḥ sattāmātreṇa । tataḥ sarvaṃ vyavasthāpayet । abhimatavyavasthāpitapadārthavat । navā'navasthāpitavad vyavasthāpanārhamapi tasyāviśeṣāt । tathāhi ।

<h2 id='340,xiii'>340,xiii <small><small>(<a href='docExplore?doc_id=PVA_340,xiii_341,ii'>PVA_340,xiii_341,ii</a>)</small></small></h2>

	yathā tadvodhakaṃ vastu tathaiva tadabodhakaṃ ।
	yadā tadvodhakaṃ kena matanneṣṭamabodhakaṃ ॥ 609 ॥ (PVA)

<341>

<h2 id='341,i'>341,i <small><small></small></small></h2>

avyāpṛtāvasthāyā hi viśeṣamātmasātkurvāṇamidamatra vyāpṛtanneti gamyeta 〈।〉 tathāpi kiṃ svabhāvādaso pracyavate । yadyātmāhaṃ tadātmabhūto 'pi na jāne tadā mayā sorthoṃ na jñāta eva bhavati tato na pramāṇatā ।

<h2 id='341,ii'>341,ii <small><small></small></small></h2>

	puruṣātmaiva lokoyaṃ bhogyaṃ vastvavagacchati ।
	sa cātmā na vijānāti sādhvī bhogavyavasthitiḥ ॥ 610 ॥ (PVA)

<h2 id='341,iv'>341,iv <small><small>(<a href='docExplore?doc_id=PVA_341,iv'>PVA_341,iv</a>)</small></small></h2>

buddhiḥ sukhanīlādyavasāyarūpamātmānantathā vyavasthāpayatīti cet । saiṃva tarhi bhoktrī kimapareṇa samvedanena । sukhādyavasāyarūpā sukhākāravetyākāra eva pramāṇaṃ । buddhyadhyavasitamarthaṃ puruṣaścet yata iti cet । keyaṃ buddhiḥ 〈।〉 koyamadhyavasāyaḥ 〈।〉 kaḥ puruṣa iti vācyaṃ । buddhiḥ karaṇaṃ 〈।〉 adhyavasāyaḥ karma 〈।〉 karttā puruṣa iti cet । puruṣorthamavagacchati 〈।〉 tataḥ karttādhyavasāyasyeti kiṃ buddhyā adhyavasāyasya buddhiḥ sādhanamavagamasya puruṣa iti cet । avagamasyādhyavasāyasya ca na viśeṣaṃ paśyāmaḥ 〈।〉 tadākārasākṣātkaraṇamavagamaḥ । sa eva cādhyavasāyaḥ । tadākārataivādhyavasāyo na sākṣātkaraṇamiti cet ।

<h2 id='341,v'>341,v <small><small>(<a href='docExplore?doc_id=PVA_341,v_341,viii'>PVA_341,v_341,viii</a>)</small></small></h2>

	yadināma tadākārā buddhivattākathantaraḥ ।
	tadrūpasākṣātkaraṇādartha eva tathā na kiṃ ॥ 611 ॥ (PVA)

<h2 id='341,vi'>341,vi <small><small></small></small></h2>

tadākārā yadā buddhiḥ sākṣātkriyate artha eva tatheti vyarthā'rthākārā buddhiḥ । buddhyaḍhaurthākāro ḍhaukyate tato'dūre deśasya pratipattiḥ vyāpittvādātmano'dūradeśakameva sakalaṃ । na ca dūradeśa iti pratipattiḥ syāt । na ca tadākārabuddhivyatirekeṇārtha iti ca ।

<h2 id='341,vii'>341,vii <small><small></small></small></h2>

arthamantareṇa tadākārā buddhiḥ kuta iti cet ।

<h2 id='341,viii'>341,viii <small><small></small></small></h2>

nanu buddhita eva tadākāratārthānāmiṣyate tatkimayaṃ viparyayaḥ । svamukhamiva nāsaṅkrāntaṃ pratipattuṃ śakyaṃ । nāyogyadeśatvāt mukhasya saṃkrāntirddarppaṇādāviṣyate ।

<h2 id='341,ix'>341,ix <small><small>(<a href='docExplore?doc_id=PVA_341,ix'>PVA_341,ix</a>)</small></small></h2>

naivamanyeṣāṃ darppaṇasya cāsaṃkrāntasya kathaṃ pratipattiḥ । tasyāpi buddhidarppaṇe saṅkrāntatvāditi cet । buddhirapi tarhi buddhiḥ darppaṇāntare cāsaṃkrāntiriṣyatāṃ । buddhiraviditaivāstviti cet । ātmāparokṣeti vyarthaṃ jagat syāt । ātmano 'pakṣatve tenārtha eva vedyatāṃ kimatra dhiyā । karaṇamantareṇa kathaṃ paśyatīti cet । cakṣurādayaḥ karaṇaṃ । antaḥkaraṇena prayojanamiti । cet । antarantaḥkaraṇonāpi prayojanamityanavasthā । na cānupakārakaṃ karaṇaṃ । tairabhivyajyate । puruṣaścennodāsīnasyevābhivyakteragrāhakatvaṃ । tasmādarthāntareṇātmanā bhavitavyaṃ ।

<h2 id='341,x'>341,x <small><small>(<a href='docExplore?doc_id=PVA_341,x_342,iv'>PVA_341,x_342,iv</a>)</small></small></h2>

darppaṇa iva tatrāvikārakāriṇī tadākārateti cet । na 〈।〉 darppaṇaṃ pratītya tadākārā buddhirupajāyate । tena vikāronyathā kaḥ saṃkramārtho yadi na vikāraḥ । darppaṇebhimukhākārā

<342>

<h2 id='342,i'>342,i <small><small></small></small></h2>

bhrāntā buddhirudayavatī । atrāpi viṣayākārā buddhirbhrāntaiva na paramārthato viṣayaprapañca: । pradhānapuruṣamātrātmakattvājjagataḥ । pradhānātmakattvamapi tarhi bhrāntameva jagataḥ ghaṭādyā makavat । tathā puruṣātmakatvamapi । etacca paścātpratipādayiṣyāmo'nyathā na sāṃ khya prasthānena ।

<h2 id='342,ii'>342,ii <small><small></small></small></h2>

tasmādasya śuddhasyānubhavasya bhāvyantenātmanā, yena karmmakarmmaprativibhāgo nīlamidaṃ pītamityādikaḥ ।

<h2 id='342,iii'>342,iii <small><small></small></small></h2>

nanu śrotrādivṛtti pratyakṣaṃ pramāṇamityaktaṃ । uktamidamayuktaṃ tu । tathāhi ।

<h2 id='342,iv'>342,iv <small><small></small></small></h2>

	anātmabhūto bhedosya vidyamāno 'pi hetuṣu ।
	bhinne karmmaṇyabhinnasya na bhedena niyāmakaḥ ॥ 304 ॥

<h2 id='342,v'>342,v <small><small>(<a href='docExplore?doc_id=PVA_342,v'>PVA_342,v</a>)</small></small></h2>

asya puruṣasyābhinnasya sarvatra karmmaṇi nīlādau na bhedena niyāmaka indriyādibhedaḥ । sa hi tasya kārakatvena jñāpakatvena vā niyāmakaḥ syāt 〈।〉 kārakatvena niyāmake na yuktastasya nityattvāt । sākāratāprasaṃgācca । anākāratve sa eva doṣaḥ svātmana eva vedanaprasaṅga gāt । atha jñāpakatvānniyāmakaḥ । aparijñāterthe kathaṃ jñāpakaḥ । jñāpakānniyamajñānaṃ niyamajñāna 〈āt〉 jñāpakamitītaretarāśrayadoṣaḥ । a 〈।〉 lokavajjñāpaka iti cet । na 〈।〉 teṣāmapi jñāpyatve'pareṇa jñāpakena prayojanamityanavasthā । na ca sarvatrāloko jñāpakaḥ । ālokena vā jñāpite kiṃ cakṣurādibhiḥ । tatra vālokabhūtā śabdādīnāmiti cet । tathāpyasau svabodharūpaḥ kathaṃ vetti । svarūpeva'sthānāmiti vakṣyāmaḥ ।

<h2 id='342,vi'>342,vi <small><small>(<a href='docExplore?doc_id=PVA_342,vi_342,x'>PVA_342,vi_342,x</a>)</small></small></h2>

	tasmādyatosyātmabhedo'syāvagatirityayaṃ ।
	kriyāyāḥ karmaniyamaḥ siddhā sā tatprasādhanā ॥ 305 ॥

<h2 id='342,vii'>342,vii <small><small></small></small></h2>

yataḥ svarūpahetau tasya samvedanasya iyamasya nīlasya pītasya cādhigatiriti niyamaḥ । sāpi gatistatsādhanāsiddhā । tanmātrakādeva niyamasyāsya bhāvāt । tathā coktaṃ ।

<h2 id='342,viii'>342,viii <small><small></small></small></h2>

bhāvādevāsya tadbhāve

<h2 id='342,ix'>342,ix <small><small></small></small></h2>

na ceyamarthasya ghaṭanāsārūpyādataḥ samvedanasya 〈।〉 yataḥ 〈।〉

<h2 id='342,x'>342,x <small><small></small></small></h2>

	arthena ghaṭayatyenāṃ na hi muktvārtharūpatāṃ ।
	anyaḥ svabhedād jñānasya bhedako 'pi kathañcana ॥ 306 ॥
	tasmā〈t〉 prameyādhigateḥ sādhanaṃ meyarūpatā ।
	sādhanenyatra tatkarmasadartho na prasidhyati ॥ 307 ॥

<h2 id='342,xii'>342,xii <small><small>(<a href='docExplore?doc_id=PVA_342,xii_343,iii'>PVA_342,xii_343,iii</a>)</small></small></h2>

tadākāraṃ hi samvedanamarthaṃ vyasthāpayati । nīlamiti pītañceti । yathā cākārayogitā jñānasya tathottaratra pratipādayiṣyāmaḥ । anyatra tu sādhane tena karmaṇā svārtho na prasidhyati samvṛtteḥ । tadākāratā cetparityajyate kathantasya samvedanamiti niyamaḥ । sākṣātkaraṇādeva niyamo bhaviṣyatīti cet । kimidaṃ sākṣātkaraṇamarthasvarūpamatha samvedanaṃ । athānyadeva kiñcat ।

<343>

<h2 id='343,i'>343,i <small><small></small></small></h2>

	arthasya sākṣātkaraṇaṃ yadi rūpaṃ sadiṣyate ।
	sākṣātkāri hi jñānaṃ kathamarthasya sambhavet ॥ 612 ॥ (PVA)

<h2 id='343,ii'>343,ii <small><small></small></small></h2>

atha samvedanasyaiva rūpaṃ sākṣātkriyā matā ।

<h2 id='343,iii'>343,iii <small><small></small></small></h2>

	sākṣātkṛtaḥ kathaṃ so'rtho na hyanyasyānyarūpatā ।
	anyattve 'pyeṣa doṣastu bhavedevā nivāritaḥ ॥ 613 ॥ (PVA)

<h2 id='343,iv'>343,iv <small><small>(<a href='docExplore?doc_id=PVA_343,iv'>PVA_343,iv</a>)</small></small></h2>

tathā hi yadi sākṣātkaraṇamarthasya svabhāvo nīlādiḥ sādhāraṇa iti sarvasya saṃviditaḥ so'rtho bhavet । sākṣātkriyā cārthasya na yuktā jñānadharmatvāt । atha jñānadharmosāvarthaviṣayaḥ tenārthaḥ samvidita ucyate । arthaviṣaya iti ko viṣayārthaḥ । arthasamvedanarūpattvāditi cet । arthasya samvedanamiti kim । artharūpatvātsamvedanasyeti cet । 〈ta〉syaivārthākāratā samvedanasya । athārthajñātattvādarthasamvedanaṃ । tathāsati cakṣuṣo 'pi jñātattvāccakṣuḥ samvedanamiti prāptam । artha paśyati na cakṣuriti cet । artha paśyatīti korthaḥ । arthampaśyandṛśyate tena paśyatītyucyate । kena paśyati svarūpeṇa । yathaiva tarhi svarūpaṃ samvedanarūpeṇa paśyati । tathārthamartharūpeṇetyartharūpatārthasya samvedanarūpatā samvedanasyeti । tadākārataiva sarvasya sādhikā । nānyaḥ svabhāvo bhedako vijñānasyārthena ghaṭayati ।

<h2 id='343,v'>343,v <small><small>(<a href='docExplore?doc_id=PVA_343,v_343,viii'>PVA_343,v_343,viii</a>)</small></small></h2>

	sā ca tasyātmabhūtaiva tena nārthāntaraṃ phalam ।

<h2 id='343,vi'>343,vi <small><small></small></small></h2>

arthāntaraphalavādināṃ hi sarvaṃ durdhaṭamiti । ātmabhūtaiva samvedanasyārthākāratā pramāṇaṃ । samvedanantadātmabhūtameva phalaṃ pramāṇasya । arthākāratānubhavavyatirekeṇa nānyārthādhigatiḥ । nahi sukhādyākāratārthasya samvedanaṃ, tadviśeṣādarthaviśeṣānubhavaprasaṅgāt । atha hetutayārthasyānubhava iti cet । yadyarthākāratā na syātsukhameva kevalamanubhūyeta । arthe sukhasamvedanamiti cet । nīle pītasamvedanaṃ kasmānna bhavati । parasparasya vailakṣaṇyādityapi svapakṣopaghātaḥ । sukha nīlayorapi tatheti alampiṣṭapeṣaṇena । svarūpameva tattasya na samvedanavyāpāra iti cet ।

<h2 id='343,vii'>343,vii <small><small></small></small></h2>

atrocyate ।

<h2 id='343,viii'>343,viii <small><small></small></small></h2>

	dadhānaṃ tacca tāmātmanyarthādhigamanātmanā ॥ 308 ॥
	savyāpāramivābhāti vyāpāreṇa svakarmaṇi ।
	tadvaśāttadvyavasthānādakārakamapi svayam ॥ 309 ॥

<h2 id='343,x'>343,x <small><small>(<a href='docExplore?doc_id=PVA_343,x'>PVA_343,x</a>)</small></small></h2>

nahi paramārthataḥ kasyacitko 'pi vyāpāraḥ । svarūpameva padārthānāntasya tathā bhavada tattvavedibhiravyāpāro yato vyāpāra ucyate । na paramārthataḥ । jñānaṃ ca puruṣasya svārthaḥ । sukhajñānavat । tataḥ sukhajñānamutpannaṃ svārtho na tu sukhajñānena kiṃcitkriyata iti । evaṃ rūpādijñānamapi svarūpeṇaiva svārthaḥ । na tu tena jñāyate । arthātu tadutpattiriti samāpto vyavahāraḥ । etāvatā kimarthe vyāpāreṇa । na tarhi arthasamvedanaṃ phalam । phalamapi arthākāraṃ samvedanamartha samvedanamiti ko virodhaḥ । kathantarhi arthaṃsamvettīti bhedavyavahāraḥ । tāmeva dadhānamarthākāratāṃ vettīti vyapadiśyate । tathāhi cakṣurvijñānaṃ pītamapahāya yadā nīlādau varttate tadā parityāgopādānalakṣaṇosya vyāpāra iva la yate । yadi nīlasamvedanaṃ nīlarūpameva pītaṃ na yāyānnanyasya svarūpa<344>manyasya bha tīti । tena tatpṛthagbhūtaṃ yuktyā vyavasthāyyate sa vyapāraśca sā cārthāpattireva । paramārthataśca tadatadākāramaparāparaṃ vijñānameva । na tatra vyāpāravyatirekau ।

<h2 id='344,ii'>344,ii <small><small>(<a href='docExplore?doc_id=PVA_344,ii_344,vii'>PVA_344,ii_344,vii</a>)</small></small></h2>

	anvayavyatirekābhyāṃ bhedavyāpārakalpanā ।
	anādivāsanāsaṅgānna bhāvavyaktapūrvakau ॥ 614 ॥ (PVA)
	sa jātipūrvavijñānānubhavāhitavāsanā ।
	vyatirekakalpanābījaṃ kevalāndhaparamparā ॥ 615 ॥ (PVA)

<h2 id='344,iv'>344,iv <small><small></small></small></h2>

〈—〉 antaraślokau ।

<h2 id='344,v'>344,v <small><small></small></small></h2>

nanu yadi tadākāraṃ jñānaṃ tena janyate sa evārthastatra vyāvṛtaḥ syānna tu jñānamarthe tatkathaṃ vijñānaṃ gṛhṇātīti niścayaḥ ।

<h2 id='344,vi'>344,vi <small><small></small></small></h2>

atra samādhiḥ ।

<h2 id='344,vii'>344,vii <small><small></small></small></h2>

	yathā pha〈la〉sya hetūnāṃ sadṛśātmatayodbhavād ।
	heturūpagraho loke kriyāvattve 'pi kathyate ॥ 311 ॥

<h2 id='344,viii'>344,viii <small><small>(<a href='docExplore?doc_id=PVA_344,viii_344,xi'>PVA_344,viii_344,xi</a>)</small></small></h2>

tadyathā pitṛsadṛśaḥ putra utpattimān pittṛrūpaṃ gṛhṇātīti vyapadiśyate loke vināpi grahaṇavyāpāreṇa, tathā jñāne 'pi vyapadeśa iti ko virodhaḥ । tatra tadākāratā dṛṣṭā iha tu kathaṃ । ihāpi dṛṣṭaiva kāmaśokādiṣu tadākārā jñānādeva sā tadākāratā nārthāditi codyaṃ । tadākārā tāvattadākāratopalabhyate bhavantī । yadi vāsanāsāmarthyamasti darśane kāraṇamanubhavāttadākāratā । athādṛṣṭaśrutapūrve pravarttate tadā vāsanāsāmarthyābhāvādanyatastadākārāditi vākyārthaḥ tadākāraḥ karaṇam । tathā hi (0)

<h2 id='344,ix'>344,ix <small><small></small></small></h2>

	vāsanāto yadudbhūtaṃ tadaikasyaiva vidyate ।
	tatrārthasya sthitattve tu sarvasādhāraṇodayaḥ ॥ 616 ॥ (PVA)

<h2 id='344,x'>344,x <small><small></small></small></h2>

tasmādarthākārataiva sādhanaṃ ।

<h2 id='344,xi'>344,xi <small><small></small></small></h2>

	ālocanākṣasambandhaviśeṣaṇadhiyāmataḥ ।
	neṣṭaṃ prāmāṇayameteṣāṃ vyavadhānātkriyāṃ prati ॥ 310 ॥

<h2 id='344,xii'>344,xii <small><small>(<a href='docExplore?doc_id=PVA_344,xii'>PVA_344,xii</a>)</small></small></h2>

kecidāhurālocanājñānaṃ pramāṇaṃ, tataḥ paraṃ jātyādiviśiṣṭavastuniścayātmakaṃ phalaṃ । tato 'pi pravarttanaṃ tataḥ prāptistataḥ sukhamiti । pūrvapūrvaṃ pramāṇamuttarottaraṃ phalamiti kramaḥ । ākārabalādeva hi pratiniyatārthavyavasthā nānyataḥ । ālocanavijñānaṃ hi yadi pratiniyatamākāraṃ nopādadīta kathamasyedamālocanamiti syāt । athāparamapi niścayādivijñānamevameva tattvavyapadeśalābhi pūrvapūrvaṃ tu kāraṇamuttarottarotpattāveva kāraṇaṃ na pratiniyatārthavyavasthāyāḥ tadākārataiva tu yataḥ tatra sādhanaṃ ।

<h2 id='344,xiii'>344,xiii <small><small>(<a href='docExplore?doc_id=PVA_344,xiii_344,xiv'>PVA_344,xiii_344,xiv</a>)</small></small></h2>

	sarveṣāmupayoge 'pi kārakāṇāṃ kriyāṃ prati ।
	yadantyaṃ bhedakaṃ tasyāstatsādhakatamaṃ matam ॥ 312 ॥

<h2 id='344,xiv'>344,xiv <small><small></small></small></h2>

sā dha ta ka maṃ hi ka ra ṇaṃ(pāṇiniḥ 1.4.42) tasya ca sarvakārakopayoge 'pi kriyāyāṃ kathaṃ prakarṣaḥ । nahi kriyānirvarttanameva । bhāve 'pi tatrānantaryaṃ yasya kriyāṃ prati tadeva sādhakatamaṃ । tathā hi । satsvapīndriyādiṣvadūradeśatādinā yadi pratiniyatākāratā na pratiprāpyeta na

<345>

<h2 id='345,i'>345,i <small><small>(<a href='docExplore?doc_id=PVA_345,i_345,iv'>PVA_345,i_345,iv</a>)</small></small></h2>

tadākārārthaparicchedavyavasthā । tadanantarabhāsinī sā kriyeti tadeva karaṇaṃ । nanvadūradeśataiva sādhanaṃ nendriyopaghāte'dūradeśatāyāmapi na niyatārthavyavasthā । anupaghātastarhi sādhanaṃ, nedamapyasti । yataḥ ।

<h2 id='345,ii'>345,ii <small><small></small></small></h2>

	akṣasyānupaghāto hi tadākāraviśeṣataḥ ।
	samvedanasya viṣayaḥ tataḥ sa vyavadhīyate ॥ 617 ॥ (PVA)

<h2 id='345,iii'>345,iii <small><small></small></small></h2>

nanu sa evākāro vyavadhīyata iti prāptam tena hyākāreṇa niścito'nupaghātaḥ pratiniyatārthavyavasthāhetuḥ । nedaṃ sādhīyaḥ । yataḥ ।

<h2 id='345,iv'>345,iv <small><small></small></small></h2>

	ākāraniyamaḥ siddho yadi sārthavyasthitiḥ ।
	akāraṇaṃ śaraḥ siddhe prāptaḥ kimiti poṣyate ॥ 618 ॥ (PVA)

<h2 id='345,v'>345,v <small><small>(<a href='docExplore?doc_id=PVA_345,v_345,vi'>PVA_345,v_345,vi</a>)</small></small></h2>

nāsiddha ākāraniyamo'kṣānuyātaṃ sādhayati । sa cetprasiddhaḥ saivārthavyavasthitiḥ । vyartha evākṣānupaghātaḥ । na khalu siddhe'rthe prāptaḥ sādhayati kaścit, siddhasya sādhanāsambhavāt । tataḥ siddhopasthānahārī kimapekṣyate । tadākāratāyāmapi niścayoparaḥ pratiniyatavyavasthāyāmapekṣyata iti cet । na 〈।〉 pratyakṣaprāmāṇyaprastāvāt । abhyāsamambhave hi pratyakṣaṃ pramāṇaṃ tadākāramātrādeva ca tadā pravarttananiścayamantareṇāpi । yadā tu niścayāpekṣā tadānumānaṃ pramāṇaṃ । tasyāpyākāramātrādeva pravṛtteḥ । nāparāpekṣā । tasmādākārānnāparaṃ ka ra ṇaṃ tathā'sādhāraṇamiti । tatra ।

<h2 id='345,vi'>345,vi <small><small></small></small></h2>

	sarvaṃ sāmānyahetuttvādakṣāṇāmasti nedṛśaṃ ।
	tadbhede 'pi hyabhinnasya tasyedamiti tatkutaḥ ॥ 313 ॥

<h2 id='345,vii'>345,vii <small><small>(<a href='docExplore?doc_id=PVA_345,vii'>PVA_345,vii</a>)</small></small></h2>

sarvasya hi nīlapītādiviṣayasya sāmānyena hetuttvādakṣaṃ na bhedakaṃ । nanu nīlapītatadubhayādiviṣayamanyānyadakṣaṃ bhaviṣyati, tadabhimukhatā hi tatrānyaiva, tato dharmabhede'kṣāṇāmiti tadbhedādeva bhedapratipattiriti kimucyate sarvasāmānyahetutvāditi । tadasad । ābhimukhyasya viśeṣaṇākārabhedamantareṇa pratipattumaśakyatvāt । tadbhede 'pyākārarahitasya asyedamābhimukhyaṃ nīlapītādiviṣayamiti kutaḥ । nahi nīlādiviśeṣapratipattimantareṇābhimukhyaviśeṣapratipattiḥ, sā cedasti kimidānīmābhimukhyaprakhyānena । athavā tadbhede 'pyabhinnasyeti tasya nīlapītādivedanasya bhede 'pi abhinnasyendriyasya asyedaṃ karaṇamiti kutaḥ । ābhimukhyaviśeṣādviśeṣa iti cet । nābhimukhyatvasyākāraṇaviśeṣapratipattimantareṇa viśeṣeṇa pratipattumaśakyatvādityuktaṃ । tata ākāraviśeṣa eva prārthanīyaḥ । sa cedasti kimapareṇa ।

<h2 id='345,viii'>345,viii <small><small>(<a href='docExplore?doc_id=PVA_345,viii'>PVA_345,viii</a>)</small></small></h2>

nanvākāro 'pyarthasyaiva na jñānasya, tasyārthatayā pratipatteḥ । jaḍarūpatayā hi sa ākāraḥ pratīyate varṇṇasaṃsthānātmanā । jñānantu tadviparyayeṇa bodharūpatayā । nākāravyatirekeṇa bodharūpatāyāḥ pratyetumaśakyatvāt । nīlādisukhādikamantareṇāparasya jñānākārasyānupalakṣaṇāt । parokṣaṃ tarhi jñānaṃ na cāstīti prāptaṃ ।

<h2 id='345,ix'>345,ix <small><small>(<a href='docExplore?doc_id=PVA_345,ix_345,xiii'>PVA_345,ix_345,xiii</a>)</small></small></h2>

tadasat । tathā hi 〈।〉

<h2 id='345,x'>345,x <small><small></small></small></h2>

	parokṣaṃ yadi tajjñānaṃ jñānamityeva tatkutaḥ ।
	parokṣasya svarūpaṃ kastasya lakṣayituṃ kṣamaḥ ॥ 619 ॥ (PVA)
	yato'parokṣatārthasya tajjñānamiti cenmatam ।
	arthāparokṣatājñānamastu tatra pareṇa kim ॥ 620 ॥ (PVA)
	sthiterthe tu bhavatyeṣā'sthita eva na bhāvinī ।
	tatorthena bhavatītyetadanāyāsena sidhyati ॥ 621 ॥ (PVA)

<h2 id='345,xiii'>345,xiii <small><small></small></small></h2>

etenābhāvo 'pi pratyākhyātaḥ ।

<346>

<h2 id='346,i'>346,i <small><small>(<a href='docExplore?doc_id=PVA_346,i_346,iv'>PVA_346,i_346,iv</a>)</small></small></h2>

na cāparokṣatāvyatirekeṇa nīlāditānubhavakālenubhūyate । tato nīlādyākārā sā । nīlantu tasyā upadhānamanyadeva । darpaṇamukhaprativimbādi ca mukhamityākāra evāsau na svayamarthaḥ । nanu darpaṇaprativimbamukhayordvayorapi pratipattiriha tvākāramantareṇa nārthasya । etaduttaratra pratipādayiṣyāma ityāstāṃ tāvadetat । jaḍarūpatā tu svayañcakāśataḥ kathaṃ śakyopapādayituṃ । yadi cārthāparokṣātāyaḥ kaścidaparosti yata idamiti sādhyate । tadā vāsanā bhaviṣyati । vāsana balāyātoyamākāro vijñānasya । na ca vāsanābalādarthaḥ sambhavati । tadabhāvaprasaṅgāt ।

<h2 id='346,ii'>346,ii <small><small></small></small></h2>

nanu vāsanābalāyāto'rthaśūnyo bhavati svapnākāravat ।

<h2 id='346,iii'>346,iii <small><small></small></small></h2>

	vāsanāyā viśeṣasya kasyacittatra sambhavaḥ ।
	yenārthaśūnyo na bhavatyākāro jāgradīkṣitaḥ ॥ 622 ॥ (PVA)

<h2 id='346,iv'>346,iv <small><small></small></small></h2>

vāsanā hi tāvadākārasya janikopalabhyate svapnādiṣu । tata eṣo 'pi jāgradupalabdhiviṣayabhāvaṃ gatastata eva tajjātīyatvāt ।

<h2 id='346,v'>346,v <small><small>(<a href='docExplore?doc_id=PVA_346,v'>PVA_346,v</a>)</small></small></h2>

nanvākāratvameva tasyāsiddhamartha evāsāviti pratipatteḥ । na 〈।〉 vyabhicārāt । svapnajñānākāro hyartha iti pratīyata eva । paryālocanato'nyathā pratipattiriti cet । atrāpi paryālocananna kākairbhakṣyate । vāsanāviśeṣastu jāgradavasthākāraḥ sā 〈 ? so〉 rtha iti varaṃ kalpitaṃ । svapnādipratyayo 'pi na sākārastatrāpyarthasya sambhavaditi cet taduttaratra pratipādayiṣyāmaḥ । athārthākāratā nāparokṣaḥ, artha eva nīlādikorthākāraḥ । sā tu vastupratyāsatyā । tathā lakṣyate darpaṇaprativimbavat । mukhapratyāstyā hi darpaṇamanākaramapyākāravadiva lakṣyate । pradīpādiprabhāvadvā । pradīpaprabhā hyanākārāpi ghaṭādisaṃkrāntā ghaṭādyākāreva lakṣyate ।

<h2 id='346,vi'>346,vi <small><small>(<a href='docExplore?doc_id=PVA_346,vi_346,ix'>PVA_346,vi_346,ix</a>)</small></small></h2>

tadasattyaṃ ।

<h2 id='346,vii'>346,vii <small><small></small></small></h2>

	mukhādivyatireke 'pi darpaṇādirnirīkṣyate ।
	na tvākārātirekenaṇāparokṣattvannirīkṣyate ॥ 623 ॥ (PVA)

<h2 id='346,viii'>346,viii <small><small></small></small></h2>

aparokṣatā hi nīlākārātmabhūtaiva sarvadā nirīkṣyate nānyathā । tatkimartha pratyāsatyaivaṃ pratibhāti yathaivambhūtaireveti kimatra pramāṇam । bhavatopa kiṃ pramāṇamiti cedabhedopalabdhireva । bhrāntireveyamiti cenna bādhakābhāvāt । arthaprāptiriti cet । 〈na〉 । prāpterapyākāralakṣaṇatvāt । nahi tadākāratāmantareṇa prāptirastīti pratipādayiṣyāmaḥ । yadi sa tathābhūta ākāro na syānna kaścitpratiniyatamarthaṃ vyavasthāpayet ।

<h2 id='346,ix'>346,ix <small><small></small></small></h2>

	etena śeṣaṃ vyākhyātaṃ viśeṣaṇadhiyāṃ punaḥ ।
	atādrupye na bhedo 'pi tadvadanyādhiyo 'pi vā ॥ 314 ॥

<h2 id='346,x'>346,x <small><small>(<a href='docExplore?doc_id=PVA_346,x'>PVA_346,x</a>)</small></small></h2>

ālocanārthasannikarṣādiḥ śeṣaḥ । arthasannikarṣo 'pi nākā 〈ra〉 mabhipatya jñāyate । tatasteṣa 〈।〉 mapi kriyāṃ pratyasādhakatamattvaṃ, vyavadhānāt viśeṣaṇadhiyāṃ । punastadākāratā bhāve viśeṣaṇabuddhireva na sidhyati । tadviśeṣyādibuddhitvamiti । na teṣāmapi karaṇatvaṃ yadi tāvatkālāviśeṣaṇabuddhirviśeṣaṇametaditi kathaṃ jñātavyaṃ । na hi viśeṣyopāruḍharūpamantareṇa viśeṣaṇatvaṃ nāma, nāpi tadupārūḍhatvagrahaṇaṃ vinā viśeṣaṇattvagrahaṇam । tadākāragrahaṇe ca viśeṣyamapi gṛhītameveti kathaṃ tato viśeṣyadhīraparā sādhyā bhavet । na hi tadaiva gṛhyamāṇaṃ tadgrāhakabuddhija<347>nitagrāhakagrāhyaṃ tatkāle 'pi viśeṣaṇasya pratibhāsa 〈na〉 miti cet । pūrvantadgrahaṇaṃ vyarthaṃ pūrvamapi viśeṣyaṃ pratibhāsata iti na yuktaṃ sādhanatvābhāvaprasaṃgādeva । kiñca viśeṣaṇabuddhirviśeṣaṇe viśeṣye tadvuddhiriti viṣayabhedaḥ kriyāsādhanayoḥ prāptaḥ 〈।〉 bhavatu ko doṣa iti cet ।

<h2 id='347,ii'>347,ii <small><small>(<a href='docExplore?doc_id=PVA_347,ii_347,vii'>PVA_347,ii_347,vii</a>)</small></small></h2>

	neṣṭo viṣayacchedo 'pi kriyāsādhanayordvayoḥ ।
	ekārthatve dvayaṃ vyarthaṃ na ca syāt kramabhāvitā ॥ 315 ॥

<h2 id='347,iii'>347,iii <small><small></small></small></h2>

na khalu palāśe paraśvādikaraṇapravartanam । nyagrodhe cchidā nirvarttate ekārthatāyāṃ pūrvavatprasaṃgaḥ । vyarthatā ca dvayoḥ । kramabhāvaśca sarvāsāṃ tadarthahetūnāṃ dhiyāmviruddhaḥ । ekatve kramāyogāt । āvṛttibhedātkrama iti cet । na 〈।〉 āvṛttibhedasya pratyakṣeṇa pratipattumaśakyatvāt । yadi tadeva jñānamāvartata iti revadā <?>〈 sadaivā〉 vṛttisaṃpratyayaḥ syāt । na ca tadabhinnasvarūpagrāhiṇāṃ parasparaṃ kriyāsādhanabhāvaḥ kramabhāve 'pi pūrveṇottarasya janikriyaiva kriyate nādhigatiḥ pūrvāviśeṣāt । janikriyāpi nāparā tatsvarūpāditi pratipāditamanyatra ।

<h2 id='347,iv'>347,iv <small><small></small></small></h2>

	sādhyasādhanatābhāvaḥ sakṛdbhāve; dhiyoṃśayoḥ ।
	tadvyavasthāśrayatvena sādhyasādhanasaṃsthitiḥ ॥ 316 ॥

<h2 id='347,v'>347,v <small><small></small></small></h2>

— ityantaraślokaḥ

<h2 id='347,vi'>347,vi <small><small></small></small></h2>

nāpi sannikarṣaḥ pramāṇaṃ yataḥ ।

<h2 id='347,vii'>347,vii <small><small></small></small></h2>

	sarvātmanāpi sambaddhaṃ kaiścidevāvagamyate ।
	dharmaiḥ sa niyamo na syāt sambandhasyāviśeṣataḥ ॥ 317 ॥

<h2 id='347,viii'>347,viii <small><small>(<a href='docExplore?doc_id=PVA_347,viii'>PVA_347,viii</a>)</small></small></h2>

yadīndriyārthasannikarṣaḥ pramāṇaṃ tasya phalamarthādhigatiḥ sa sannikarṣaḥ saṃyogaḥ । saṃyuktasamavāyaḥ । saṃyuktasamavetasamavāyaḥ । samavāyaḥ । samavetasamavāyaḥ । saṃyuktaviśeṣaṇaviśeṣyabhāvaśceti । indriyasya ghaṭādinā saṃyogaḥ । ghaṭasamavetena guṇena saṃyuktasamavāyaḥ । guṇatvena sitatvādinā saṃyuktasama 〈ve〉 tasamavāyaḥ । śrotrasyākāśātmanaḥ śabdena samavāyaḥ । śabdatvena samavetasamavāyaḥ । pradeśe ghaṭābhāvenendriyasya saṃyuktaviśeṣaṇaviśeṣyabhāvaḥ । tatra yadi nāma saṃyuktena sambandhaḥ । tasya grahaṇamiti kutaḥ । anyathā dhūmasambandha <?>〈ddha〉 sya vahnyāderapi pratipattiḥ syāt । atha samavāyasambandhātpratipattiḥ । evantarhi ekāryasamavāyinaḥ sparśaderapi cakṣuṣā pratipattiḥ syāt । samānadeśatvamena <?> pratyuktaṃ । yathā santānasya ekārthasamavāyinaḥ pratipattistathā sparśāderapi । acākṣuṣatvādapratipattiriti cet । tadevedam

<h2 id='347,ix'>347,ix <small><small>(<a href='docExplore?doc_id=PVA_347,ix_347,x'>PVA_347,ix_347,x</a>)</small></small></h2>

ekārthasamavāyitvānna kathamiti cintyate ।

<h2 id='347,x'>347,x <small><small></small></small></h2>

tasmānna sarvātmanāpi sambaddhaṃ kaiścideva dharmaiḥ pratīyata iti na yuktaṃ । yadi hi cakṣurādiparamāṇavo bahirnirgatyānyadeśasaṃkrāntyārthagrahaṇanimittaṃ tatsaṃyoge tathā sati sarvātmanā sambandhādaśeṣarūpapratipattiriti cakraśo ghaṭādayo 'pi dharmāḥ parisphuṭaṃ pratibhāseran । varṇṇaśaśca na saṃsthānamātrasya । tathā śeṣajātyādyabhivyaktiḥ । dūrādau karaṇasyāsāmarthyamiti cet । yadyasāmarthyamagrahaṇameva sarvadāstu । evambhūtā sāmagrī yenaivambhūtā pratipattiriti cet । na 〈।〉 abhinnatvāt ।

<348>

<h2 id='348,i'>348,i <small><small>(<a href='docExplore?doc_id=PVA_348,i_348,ii'>PVA_348,i_348,ii</a>)</small></small></h2>

saṃsthānasya varṇataḥ ।

<h2 id='348,ii'>348,ii <small><small></small></small></h2>

na hi varṇṇataḥ saṃsthānaṃ bhedenāvadhāryate । avadhāryate varṇṇavyatirekeṇāpi samartha 〈।〉 kāra iti cet । tatrāpi śyāmavarṇṇasyopalabhyopalabdheḥ । andhakārasyāvastutvānna varṇṇasyopalabdhis 〈।〉 tadapyayuktaṃ । upalabhyamānasyāvastutvāyogāt । āloke 'pi nimīlitalocanasya pratipatteriti cet । na 〈।〉 tasya bhrāntatvāt । na caikasya bhrāntattve sarvatra bhrāntirityatiprasaṅgāt । bāhyārthābhāvaprasaṅgāt । tataḥ punaridameva vaktavyaṃ । kaścitpratyayo bhrāntaḥ kaścinneti । tenāloka eva saṃsthānagrahaṇaṃ nāndhakāre । nikaṭa eva na dūre ।

<h2 id='348,iii'>348,iii <small><small>(<a href='docExplore?doc_id=PVA_348,iii_348,v'>PVA_348,iii_348,v</a>)</small></small></h2>

	tadabhede'pi bhedoyaṃ yasmāt tasya pramāṇatā ।

<h2 id='348,iv'>348,iv <small><small></small></small></h2>

tena sarvātmanā grahaṇamagrahaṇamvā yuktaṃ । tasya cārthasyābhede 'pi bhado yo jñānasya samyaga nīlādyākārādeva । na bāhyākārāditi । tasmādākāra eva pramāṇaṃ । atha saṃsthānādanākāramapi vijñānaṃ pratiniyatārthavyavasthākāri bhavet । atrāha ।

<h2 id='348,v'>348,v <small><small></small></small></h2>

	saṃskārāccedatādrūpye na tasyāpyavyavasthiteḥ ॥ 318 ॥

<h2 id='348,vi'>348,vi <small><small>(<a href='docExplore?doc_id=PVA_348,vi_348,vii'>PVA_348,vi_348,vii</a>)</small></small></h2>

saṃskāro hi pratiniyatavyavasthāpūrvakaḥ pratiniyatamarthaviṣayaṃ jñānasya kuryāt svayaṃ pratiniyataḥ । tadyathā yo'rthonubhūtastathābhūtā smṛtirbhavati na cārthapratiniyatonubhavaḥ । ākāraṃ vinā kutaḥ । tatkathaṃ tataḥ saṃskārapratiniyamo yena tato niyatārthavyavasthā । itaretarāśrayaṇadoṣaprasaṅgāt । sati pratiniyamenubhavasya saṃskāraniyamaḥ । saṃskāraniyame cānumānaniyama iti naiko 'pi syāt । yadi sākāraṃ jñānaṃ pramāṇaṃ tadeva phalamiti kriyākaraṇayoraikyaṃ prasaktaṃ । ākārasyādhigamāvyatirekāt । atrāpyucyate ।

<h2 id='348,vii'>348,vii <small><small></small></small></h2>

	kriyākaraṇayoraikyavirodha iti cedasat ।
	dharmabhedābhyupagamād; vastvabhinnamītiṣyate ॥ 319 ॥
	evaṃprakārā sarvaiva kriyākārakasaṃsthatiḥ ।
	bhāve hyabhinnābhimateṣvadhyāropeṇa vṛttitaḥ ॥ 320 ॥

<h2 id='348,ix'>348,ix <small><small>(<a href='docExplore?doc_id=PVA_348,ix'>PVA_348,ix</a>)</small></small></h2>

yadi paramārthataḥ kriyākaraṇayoraikyanna yuktamityucyate tadayuktaṃ । nahi kārakātmikā kriyā kārakātmanāṃ viruṇaddhi । nahi vyāpāraḥ padārthato bhidyate । notpatananipatane parśuto vyati 〈ri〉 cyete । tasyaivāparāparadeśasaṃginyutpattistathā vyapadeśavatī । na ca sā svarūpādaparā । na ca sā svarūpeṇa tadaikyamvirudhyate । atha vyāvahārikī kriyā virodhinī kārakaikattvena tadetadiṣyata eva । dharmabhedābhyupagamādvikalpapariniṣṭhito hi dharmabhedo'bhyupagamyata eva । evaṃ prakāraiva tu kalpitabhedavatī kriyākārakabhedavyavasthā । tathā hi ।

<h2 id='348,x'>348,x <small><small>(<a href='docExplore?doc_id=PVA_348,x_348,xi'>PVA_348,x_348,xi</a>)</small></small></h2>

	anvayavyatirekābhyāmekattvānaikyakalpane ।
	kriyākārakabhedena vyavahāro vyavasthitaḥ ॥ 624 ॥ (PVA)

<h2 id='348,xi'>348,xi <small><small></small></small></h2>

devadattastāvadeka eva pratyabhijñābalādvyavasthāpyate । tasya sthānagamane pradeśabṛttinī । tatastatra kriyayorbhedaḥ kalpyate । yo hi yasminnabhinne bhidyate sa tasmādvyatiricyate । paramārthatastu devadatta eva । avasthābhedādvyatirekī bhidyate । tena bhāveṣu bhinnābhimateṣvapi loka

<349>

<h2 id='349,i'>349,i <small><small>(<a href='docExplore?doc_id=PVA_349,i_349,ii'>PVA_349,i_349,ii</a>)</small></small></h2>

ekattvāropeṇa pravarttata iti । tadanurodhātkriyākārakavyavasthā na paramārthataḥ । evamākāro 'pi na phalādhigativyāpakaḥ । adhigatistu sakalākāravyāpikā । tato bhedavyavasthā pramitipramāṇayoḥ । paramārthatastvākāra eva prakāśamānaḥ pramitiḥ । tasmādākāraḥ pramāṇamarthasamvedanaṃ phalamavyatiriktameva phalaṃ pramāṇāttato vā pramāṇamiti । tathā coktaṃ ।

<h2 id='349,ii'>349,ii <small><small></small></small></h2>

savyāpāra pratītattvātpramāṇaṃ phalameva sat ।

<h1 id='2.1.2.6.2'>2.1.2.6.2</h1>

<2. svasaṃvedanaphalam>

<h2 id='349,iii'>349,iii <small><small>(<a href='docExplore?doc_id=PVA_349,iii_349,v'>PVA_349,iii_349,v</a>)</small></small></h2>

athavā svasamvittiḥ phalañcātra । ubhayābhāsasya vijñānasya svasaṃvedanameva phalaṃ । nanvarthasamvedanaṃ phalamarthārthī lota iti । atrocyate ।

<h2 id='349,iv'>349,iv <small><small></small></small></h2>

	lokasyārthārthitā'yuktā yadānārthasya vedanaṃ ।
	na jātu cidadṛṣṭerthe lokasyārthittvasambhavaḥ ॥ 625 ॥ (PVA)

<h2 id='349,v'>349,v <small><small></small></small></h2>

śruto hi paramparayā dṛṣṭa eva ।

<7. vijñaptimātratā>

<(1) arthasaṃvedanacintā>

<h1 id='2.1.2.7.1.1'>2.1.2.7.1.1</h1>

<(ka) arthasaṃvid->

<h2 id='349,vi'>349,vi <small><small>(<a href='docExplore?doc_id=PVA_349,vi_349,xi'>PVA_349,vi_349,xi</a>)</small></small></h2>

nanu nīlādirarthaḥ samvedyata eva । kathamasamvidarthasya । atra paryanuyogaḥ ।

<h2 id='349,vii'>349,vii <small><small></small></small></h2>

	kārtha saṃmvid; yadevedaṃ pratyakṣaṃ prativedanam ।
	tadarthavedanaṃ kena tādrūpyād vyabhicāri tat ॥ 321 ॥

<h2 id='349,viii'>349,viii <small><small></small></small></h2>

yadi pratiniyatamvedanaṃ pratividitamvā tadā sākārajñānamevārthavedanamiti vyapadeśamātrameva kevalaṃ । natvarthasya vedanaṃ sidhyati ।

<h2 id='349,ix'>349,ix <small><small></small></small></h2>

atha tādrūpyādevārthasya vedanantathābhūtamarthamantareṇa tādrūpyasyābhāvāt । na । vyabhicārāt keśamaśakādiṣu ।

<h2 id='349,x'>349,x <small><small></small></small></h2>

	atha sonubhavaḥ kvāsya; tadevedaṃ vicāryate ।

<h2 id='349,xi'>349,xi <small><small></small></small></h2>

yadyarthasambandho nāsti tadā kosāvanubhavaḥ anubhūyamānaniṣṭhatvādanubhavasya । kathaṃ keśādyanubhavastaimirikasya ।

<h2 id='349,xii'>349,xii <small><small>(<a href='docExplore?doc_id=PVA_349,xii_350,ii'>PVA_349,xii_350,ii</a>)</small></small></h2>

nanu kaścidarthaniṣṭha eva dṛśyate tadevedamvicāryate । dṛśyatāmarthasyeti ca na dṛśyate । arthasyādarśanāt 〈।〉 yadi codayamātrādarthasamvedanaṃ cakṣuṣo 'pi vedanaṃ taditi prāptaṃ tata utpatteḥ 〈।〉 tathaivānumānātkāryadarśanādanumīyaterthastathā cakṣurapi tadvedanaṃ tadeva tadākāraṃ kalpyatāṃ । bahirdeśā<350>kāreṇa bahireva kalpyata iti cet । kindarpaṇamukhākāreṇa taddeśasya mukhasya kalpanā । tataḥ sakalamevātmasthaṃ mukhavatprativimbarūpeṇa pratibhātīti kalpanīyaṃ ।

<h2 id='350,ii'>350,ii <small><small></small></small></h2>

	sarūpayanti tat kena sthūlābhāsañca teṇavaḥ ॥ 322 ॥

<h2 id='350,iii'>350,iii <small><small>(<a href='docExplore?doc_id=PVA_350,iii'>PVA_350,iii</a>)</small></small></h2>

aṇava eva yadi viṣayastataḥ sthūlābhāsavijñānamiti sārūpyābhāvātkathambiṣayo vijñānasya । vṛkṣādipiṇḍagrahaṇavad bhrāntame 〈va〉 bhavet । varṇṇākāratayā sarūpayantīti cet । na । varṇṇavyatirekeṇa saṃsthānābhāvāt । varṇṇātmakasaṃsthānavattve sthūlataiva prāptā । atha sthūlatā grahaṇadharmaḥ । varṇṇastu grāhyadharmaḥ । bahuṣu gṛhyamāṇeṣu sthūlamiti bhavati vyapadeśaḥ । na sa pratyekaṃ paramāṇuṣu । nīlāditā tu pratyekamato'sau grāhyadharmaḥ । yadyevantathā sāntarāṇāmanantaratvagrahāṇadbhrāntireva । nāviṣayatayāntarasyāpi pratibhāsanāditi cet । yadyevaṃ sarva sāmarthyopākhyāvirahalakṣaṇaṃ nirupākhyamiti bhāva evāntarasya । tato nirantarameva vastu parikalpanīyaṃ । nirantarasyāyogāditi cet । nahi vastu sāvayavaṃ yuktaṃ । vijñānavat niravayavameva vastviti paramāṇuprasiddhaḥ । na । pratibandhābhāvāt । pratyakṣabādhi 〈ta〉 tvācca pratijñāyā etadayuktaṃ । pratyakṣamantareṇa cānumānābhāvāt । sthūlaṃ sūkṣmopacayarūpameveti cet ।

<h2 id='350,iv'>350,iv <small><small>(<a href='docExplore?doc_id=PVA_350,iv_350,vii'>PVA_350,iv_350,vii</a>)</small></small></h2>

dattamatrottaraṃ prāgiti na punarucyate ।

<h2 id='350,v'>350,v <small><small></small></small></h2>

	tannārtharūpatā tasya sattyārthāvyabhicāriṇā ।
	tatsaṃvedanabhāvasya na samarthā prasādhane ॥ 323 ॥

<h2 id='350,vi'>350,vi <small><small></small></small></h2>

artharūpatā satyapi vyabhicāriṇī tato na bhāvanārthasamvedanamiti sidhyati । nahi vyabhicaranneva sādhayatyavyabhicārārthatvātsādhanārthasya । vyabhicāriṇo 'pi sādhanatve sarvaḥ sarvasya sādhanambhavet । astitvena vyavasthānaṃ sādhanaṃ । vyabhicārastu kadācidasau nāstyapīti nāstitvaṃ pākṣikamākṣipati । tadidamastittvamitaraccaikadakatra viruddhaṃ । tasmānnīlādirūpatāmātrādeva vijñānasyārthasādhanatā netyekāntaḥ । api ca samvedanānāmarthānāñca sārūpyanna ca teṣāṃ parasparaṃ samvedanabhāvaḥ । na hi santānāntarasamvedanasarūpamapi vedakaṃ vedyamvā ।

<h2 id='350,vii'>350,vii <small><small></small></small></h2>

	tatsārūpyatadutpattī yadi saṃvedyalakṣaṇaṃ ।
	saṃvedyaṃ syātsamānārthaṃ vijñānaṃ samanantaraṃ ॥ 324 ॥

<h2 id='350,viii'>350,viii <small><small>(<a href='docExplore?doc_id=PVA_350,viii^1'>PVA_350,viii^1</a>)  (<a href='docExplore?doc_id=PVA_350,viii^2'>PVA_350,viii^2</a>)</small></small></h2>

yadi yata utpadyate sarūpaṃ ca tena tasya vedanaṃ tarhi anantaravijñānaṃ tulyaviṣayaṃ viṣayaḥ syāt । yadā pūrvakamapi nīlākāramuttaramapi tataḥ samanantarādudayavat । tadā pūrvakasya sarūpakatvādudayakāraṇatvācca viṣayavattvaṃ prasaktaṃ । atha yata utpattimānnīlādika ākāraḥ sa tasyākāravān viṣayaḥ । samānaviṣayavijñāne tu ya ākāraḥ sa na samanantarādanyathā nīlākārasamanantarātpītavijñānaṃ na syāt । tato labhyate <?> bhavati nīlādyākāraḥ samanantarapratyayakṛta iti na tasya viṣayatvaṃ । apare vyācakṣate । nīlasamanantarādya dā savikalpakaṃ nīlākāramudayamāsādayati tasya sa pūrvako viṣayaḥ syādākārakāritvāttasya । tadapyasadiṣyata eva smaraṇasya samvedana<351>viṣayattvameva vijñāyate ca । tathā hi sakalo lokaḥ smaraṇādarthavedanaṃ lakṣyate । anusarannasmātsākṣādarthānnirīkṣate । sakalameva smaraṇamarthānubhave pravarttamānamupalakṣyate yadā na smṛtivipramoṣaḥ । tataścānubhavaviṣayattvamasyeṣyata eva । na cābhyupagama eva doṣāya । kiṃ ca । nirviṣayametatsmaraṇamasya kiṃ viṣayacintayā । atra kramaḥ । yadbhāvānābalāsyeṣṭā <?> tamupajāyate pūrvakānnīlānubhavāttasya sa pūrvako viṣayaḥ prāptaḥ । kathantasya samanantaramiti cet । tādṛśa syāparasya samānajātīyasya samvedanasyāntarālabhāvino'bhāvāt । kathantajjanakamiti cet । dattamatrottaraṃ । vyavahitamapi janakamiti pratipāditametat । athavā vikalpākāra eva bhāvanātaḥ spaṣṭākāra eva bhāvanātaḥ spaṣṭākārajanako viṣayaḥ syāt । tatastata ākārānnārthasya vyavasthā । bhāvanābalādeva samānajātīyādayamarthākāro yajjātīya iti nyāyādavatiṣṭhata iti nārthaparikalpanāyāṃ nyāyaḥ tasmātsamananta 〈ra〉 vijñānameva viṣayaḥ । evantarhi ।

<h1 id='2.1.2.7.1.2'>2.1.2.7.1.2</h1>

<(kha) dṛśyadarśane pratyāsattivicāraḥ—>

<h2 id='351,ii'>351,ii <small><small>(<a href='docExplore?doc_id=PVA_351,ii_351,iv'>PVA_351,ii_351,iv</a>)</small></small></h2>

	idaṃ dṛṣṭaṃ śrutaṃ vedamiti yatrāvasāyadhīḥ ।
	sa tasyānubhavaḥ saiva pratyāsattirvicāryate ॥ 325 ॥
	dṛśyadarśanayoryena tasya tatsādhanammataṃ ।
	tayoḥ sambandhamāśritya draṣṭureṣa viniścayaḥ ॥ 326 ॥

<h2 id='351,iv'>351,iv <small><small></small></small></h2>

yadi niścayādarthavyavasthā niścayaḥ kila nārthādanyatra । nahi samanantarapratyayādayamiti niśca〈yaḥ〉 । api tvaviṣayo'yaṃ mamānubhavo na samanantarapratyayaviṣaya iti । na hyarthānubhavamantareṇārtha iti niścayo yuktaḥ । anubhavānusāritvānniścayasya ।

<h2 id='351,v'>351,v <small><small>(<a href='docExplore?doc_id=PVA_351,v_351,vii'>PVA_351,v_351,vii</a>)</small></small></h2>

atrocyate । anubhavānnārthavyavasthā kintahi tadanusāriṇo niścayāditi । tadetadāyātamartha ekaḥ panyānaṃ na pratipadyate । tenākṛṣyamāṇo dvitīya iti mahadadbhūtaṃ । tathā hi ।

<h2 id='351,vi'>351,vi <small><small></small></small></h2>

	sākṣādutpattimānarthātpratyayo yaḥ sa nekṣate ।
	tamarthamaparastasmānnyūno 'pītyatisāhasaṃ ॥ 626 ॥ (PVA)

<h2 id='351,vii'>351,vii <small><small></small></small></h2>

anubhavānusārī niścayastato niścayādevāvagamyatāmarthānubhavosau na svarūpamātrasyeti । anyathā tathaiva niścayo bhavediti cet ।

<h2 id='351,viii'>351,viii <small><small>(<a href='docExplore?doc_id=PVA_351,viii'>PVA_351,viii</a>)</small></small></h2>

tadetadasat । nanvanubhava eva na jñāyate kasyeti kathamanubhavānusārittvaṃ prasidhyati । kutastarhi niścaya iti cet । abhyāsādeveti pratipāditaṃ । so 'pyabhyāso'nubhavādeveti kuto viparītaniścayaḥ । ayamapyaparihāraḥ । yata evaṃ sati na kasyacidviparitaniścayaḥ syād dṛśyate ca । tasmādayuktametat ।

<h2 id='351,ix'>351,ix <small><small>(<a href='docExplore?doc_id=PVA_351,ix'>PVA_351,ix</a>)</small></small></h2>

nanvālocanamātramavivekakāri tato niścayādevārthānarthavivekaḥ । yadyevaṃ niścayo 'pi na vivekakārī syāt । nahi dvicandrapratyaya ekacandraniścayakārī । athābhyāsānniścayo vivekasādhanaṃ । na 〈।〉 abhyāsasyāhetukatvāt । pratiniyatānubhave hi tanniyato'bhyāsaḥ sattyatāṃ yāyāt <?> । artha ityapi niścayorthakriyākāritvābhiprāya eva । sā cārthakriyā pratibhāsāntarameva । na ca pratibhāsātpratibhāsāntarasyānudayaḥ । tasmānna niścayādarthavyavasthā ।

<352>

<h2 id='352,i'>352,i <small><small>(<a href='docExplore?doc_id=PVA_352,i_352,iii'>PVA_352,i_352,iii</a>)</small></small></h2>

yadapyuktaṃ । atha so'nubhavaḥ kvāsyeti । tatrāpyucyate ।

<h2 id='352,ii'>352,ii <small><small></small></small></h2>

	ātmā sa tasyānubhavaḥ sa ca nānyasya kasya cit ।
	pratyakṣaprativedyattvamapi tasya tadātmatā ॥ 327 ॥

<h2 id='352,iii'>352,iii <small><small></small></small></h2>

svarūpasya hi padārthānāṃ kāraṇamantareṇa notpattiriti kāraṇapraśno yuktimān । tata etaditi । kvāyamiti tu kaḥ praśnārthaḥ । tathā hi ।

<h2 id='352,iv'>352,iv <small><small>(<a href='docExplore?doc_id=PVA_352,iv_352,vi'>PVA_352,iv_352,vi</a>)</small></small></h2>

	kvāyamanubhava ityukte yadā pratyucyate punaḥ ।
	arthetadāpi praśnaḥsyāt sorthaḥ kvetyanavasthitiḥ ॥ 627 ॥ (PVA)

<h2 id='352,v'>352,v <small><small></small></small></h2>

krīḍanakapraśna evamvidha iti cet । kasmātparyavasānasya darśanāt । tathā hi sorthaḥ kvā bhūmau । sā kva evameva dṛśyate iti na punaḥ paryanuyogaḥ । yadyevamarthasyādarśanādanubhavo 'pi svarūpevasthita evameva dṛśyatāmiti kimādhārakalpanayā । anena ṣaṣṭhyarthaparyanuyogo 'pi pratyuktaḥ । tadāha ।

<h2 id='352,vi'>352,vi <small><small></small></small></h2>

sa ca nānyasya kasyacit ।

<h2 id='352,vii'>352,vii <small><small>(<a href='docExplore?doc_id=PVA_352,vii'>PVA_352,vii</a>)</small></small></h2>

kathaṃ tarhi pratyakṣaprativedyortho nirākartuṃ śakyaḥ । tathā hi । pratyakṣeṇa nīlaṃ paśyanti tadvantaḥ । nārthasyādarśanādityuktaṃ । tadākārataiva pratyakṣavedyā na vyatiriktorthaḥ । tadākāra evaṃ nīla iti vyavahriyate nānyaḥ । tasmānnīlātmako'nubhavo nīlānubhavaḥ śilāputrakasyaśarīramiti yathā । na hi ṣaṣṭhyartha ityeva bhedaḥ । yathākathañcidasya bhāvāt । athavā sa kathaṃ pratyakṣonubhavo yadi tasyāparonubhavo nāsti । na svarūpagatenaivānubhavena sutarāṃ pratyakṣatā । pararūpe pratyakṣatā'yogāt । nahi tadrūpamanyasya । tathā cet । anya eva bhavet । athavā'parokṣaṃ vijñānaṃ yasyānubhavaḥ so'rtho bhaviṣyati । yadyevamātmā sa tasyānubhavaḥ । anyatrāvedyamānatvāt । bhavatu ko doṣa iti cet । "sa ca nānyasya ।" yadyātmā'rthasya syādanyasyāpi tathaiva bhavediti sarvastaddarśī bhavet । na cānyasya tathā ।

<h2 id='352,viii'>352,viii <small><small>(<a href='docExplore?doc_id=PVA_352,viii'>PVA_352,viii</a>)</small></small></h2>

nanu pratyakṣeṇa vedyate nātmanā । na । tadeva rūpaṃ pṛthagvyavasthāpya kalpanayā tathā vyapadeśaḥ । tasmādananyasamvedyo nīlādyātmaivānubhavaḥ । athavā yadyartho nānubhūyate kimidaṃ bahirdeśasambaddhatayā'nabhavagocaraḥ । ātmaivānubhūyate । cittamevānubhūyate । kathaṃ bahirdeśatā । sa ca nānyasya । tatosau kuto bahirbhūtaḥ । athavā''tmā sa ātmaivedamarthamiti bhavato 'pyabhyupagamāt । tasya cānubhavaḥ sa ca nānyasya api tvātmana eva tadvyatiriktabhāvāt । athavā tatsa iti cet । na । pratyakṣaprativedyatvāt । yatastadātmanaiva pratyakṣaprativedyatvaṃ nānyathā ।

<h2 id='352,ix'>352,ix <small><small>(<a href='docExplore?doc_id=PVA_352,ix_352,x'>PVA_352,ix_352,x</a>)</small></small></h2>

nanvātmavādaḥ prasaktaḥ । na 〈।〉 citrākārasamvedanāt । avidyāvaśenotpattiḥ samvedanameva tat । nātmavāda upayogī । nirātmakattvantu vā rāgādipraśamānukūlamiti na doṣaḥ । etadevottareṇa darśayati ।

<h2 id='352,x'>352,x <small><small></small></small></h2>

	nānyonubhāvyastenāsti tasya nānubhavo paraḥ ।
	tasyāpi tulyacodyatvātsvayaṃ saiva prakāśate ॥ 328 ॥

<h2 id='352,xi'>352,xi <small><small>(<a href='docExplore?doc_id=PVA_352,xi_353,i'>PVA_352,xi_353,i</a>)</small></small></h2>

buddhyā yonubhūyate sa nāsti paraḥ । yathānyonubhāvyo nāsti tathā niveditaṃ । tasyāstarhi paro'nubhavo buddherastu । na 〈।〉 tatrāpi grāhyagrāhakalakṣaṇābhāvaḥ । paraṃ hi samvedanasvarūpe'vasthitaṃ kathaṃ parasyānubhavaḥ । sākṣātkaraṇādikaṃ pratyākhyātaṃ । tatsamvedanānupraveśe ca tayorekattvameva syāt । tathā ca svayaṃ saiva prakāśate na tataḥ para iti sthitaṃ ।

<353>

<h2 id='353,i'>353,i <small><small></small></small></h2>

kathantarhi yogināṃ paracittapratipattiḥ । etaduttaratra pratividhāsyate । tasmātsvayameva svarūpaprakāśakatvāttathā bhavati । evantarhi svarūpānubhava ityastu kathaṃ nīlānubhava iti khyātiḥ । atrāha ।

<h1 id='2.1.2.7.1.3'>2.1.2.7.1.3</h1>

<(ga) nīlādyanubhavaprasiddhiḥ—>

<h2 id='353,ii'>353,ii <small><small>(<a href='docExplore?doc_id=PVA_353,ii_353,iv'>PVA_353,ii_353,iv</a>)</small></small></h2>

	nīlādirūpastasyāsau svabhāvonubhavaśca saḥ ।
	nīlādyanubhavāt khyātaḥ svarūpānubhavo 'pi san ॥ 329 ॥

<h2 id='353,iii'>353,iii <small><small></small></small></h2>

nīlarūpatvānnīlānubhava na tu nīlasyāparonubhavaḥ । śuddhasyānubhavasyābhāvāt । yo hi yadavyatiriktaḥ sa tadrūpeṇaiva vyavahāraviṣayaḥ ।

<h2 id='353,iv'>353,iv <small><small></small></small></h2>

	tathā hi yadi śuddhaḥ syāttathaivādhyavasīyate ।
	vyatirekaḥ svarūpe 'pi dṛśyate na tatastathā ॥ 628 ॥ (PVA)

<h2 id='353,v'>353,v <small><small>(<a href='docExplore?doc_id=PVA_353,v_353,ix'>PVA_353,v_353,ix</a>)</small></small></h2>

nīlānubhava iti yathā khyātistathaivāsau nīlasvarūpatayā'nubhavarūpatayā bhavatīti yuktaṃ । na ca vyatirekavyapadeśamātrakādeva bhedaḥ । vyatirekavyapadeśo hi yathā kathañcidvāsanābalādapi bhavannupalabhyata iti prākpratipāditaṃ ।

<h2 id='353,vi'>353,vi <small><small></small></small></h2>

nanu nīlaṃ kathamātmarūpaṃ prakāśayati । nahi prakāśyā ghaṭādayaḥ pradīpādinā svaprakāśakāḥ । ātmani kriyā virudhyate । na hi saivāsidhārā tayaiva cchidyate ।

<h2 id='353,vii'>353,vii <small><small></small></small></h2>

atra parihāraḥ ।

<h2 id='353,viii'>353,viii <small><small></small></small></h2>

	prakāśamānastādātmyātsvarūpasya prakāśakaḥ ।
	yathā prakāśobhimatastathā dhīrātmavodinī ॥ 330 ॥

<h2 id='353,ix'>353,ix <small><small></small></small></h2>

avedyevedakākārā;

<h2 id='353,x'>353,x <small><small>(<a href='docExplore?doc_id=PVA_353,x'>PVA_353,x</a>)</small></small></h2>

svātmani kriyāvirodha iti kutaḥ pramāṇādavagataṃ । nahi dṛṣṭāntamātrādarthasya prasiddhiḥ । samīhitasya viparyaye 'pi dṛṣṭāntasya pradīpasya sambhavāt । yadi ghaṭaḥ pradīpena bāhyātmanā prakāśyate । pradīpo 'pi tathābhūtenāpareṇeti na paryanuyogaḥ । na ca ghaṭo 'pi pradīpena prakāśyate । api tu tathābhūtasyaiva tata utpattiḥ । atha pradīpo 'pyapareṇa cakṣurādinā prakāśyate । na । cakṣurādeḥ sakalaghaṭādisādhāraṇattve 'pi cakṣuṣi ca 〈sa〉 tyapi pradīpamapekṣate prakāśakaṃ ghatastathā pradīpo 'pi syāta । atha ghaṭa utpadyata eva tathā prakāśanantu tasya cakṣurādibhiḥ । evantarhi ।

<h2 id='353,xi'>353,xi <small><small>(<a href='docExplore?doc_id=PVA_353,xi_353,xii'>PVA_353,xi_353,xii</a>)</small></small></h2>

	aprakāśe 'pi bāhyerthe yathā dīpātprakāśanaṃ ।
	vyapadeśasya viṣayaścakṣurāderapīṣyatāṃ ॥ 629 ॥ (PVA)

<h2 id='353,xii'>353,xii <small><small></small></small></h2>

yathā tatastathābhūtarūpotpattāvapi pradīpātpradīpābhivyakto ghaṭa iti vyapadeśaḥ । tathā cakṣurādikādapi tathotpattyaiva vyapadeśaḥ । atha dvayamapi prakāśakaṃ ghaṭādeḥ, pradīpādestvekameva । evantarhi ।

<h2 id='353,xiii'>353,xiii <small><small>(<a href='docExplore?doc_id=PVA_353,xiii_353,xv'>PVA_353,xiii_353,xv</a>)</small></small></h2>

	ekaṃ kasyacidanyasya dvayameva prakāśakaṃ ।
	yathā sambhavatonyasya naikamapyastu kā kṣatiḥ ॥ 630 ॥ (PVA)

<h2 id='353,xiv'>353,xiv <small><small></small></small></h2>

atyantamaśaktasya dvayamaparasyaikamanyasya naikamapīti vastusvabhāva eṣa iti kā vātra kṣatiḥ । atha svātmani kriyāvirodha ityucyate ।

<h2 id='353,xv'>353,xv <small><small></small></small></h2>

	yadā svarūpantattasya tadā kaiva virodhitā ।
	svarūpeṇa virodhe hi sarvameva pralīyate ॥ 631 ॥ (PVA)

<354>

<h2 id='354,i'>354,i <small><small>(<a href='docExplore?doc_id=PVA_354,i'>PVA_354,i</a>)</small></small></h2>

nahi svenaiva rūpeṇa kasyacidvirodhaḥ, tathā cet na kiñcid bhavet svena rūpeṇeti sakalamastaṃgataṃ bhavet । chedastu punarviśiṣṭotpādanaṃ na ca tenaiva tasyotpādanaṃ । ayamevārthaḥ svātmani kriyāvirodha iti । svaprakāśarūpantu tasya svarūpaṃ na tenaiva virudhyate । kutastaditi vaktavyaṃ svahetostathābhūtāditi । yadi sa heturnnāsti tadā yuktambhavet nānyatheti nyāyaḥ । tata idampareṇa vaktavyaṃ svaprakāśakattvameva na dṛśyate । tatra cottaramuktameva sarvasya svarūpeṇa prakāśanāditi । punarapyucyate ।

<h2 id='354,ii'>354,ii <small><small>(<a href='docExplore?doc_id=PVA_354,ii_354,iii'>PVA_354,ii_354,iii</a>)</small></small></h2>

	tasyāścārthāntare vedye durghaṭau vedyavedakau ।

<h2 id='354,iii'>354,iii <small><small></small></small></h2>

arthāntarabhūtā buddhiḥ svaprakāśānyathā vā bhavet । yadi svaprakāśā svarūpeṇa prakāśate tatonyarthastayā prakāśyata iti । nāprakāśe tasmin vyapadeśastathā bhavet । prakāśate cetso 'pi tathaiva prakāśate tadaiveti kathaṃ tasya pareṇa prakāśanaṃ । nahi tadā viśeṣaḥ prakāśyaprakāśakayoḥ । krameṇa tadvyāpārātpratipattiviśeṣastasyeti cet । tathā hi ।

<h2 id='354,iv'>354,iv <small><small>(<a href='docExplore?doc_id=PVA_354,iv_354,v'>PVA_354,iv_354,v</a>)</small></small></h2>

	ḍhaukyamāne pradīpādau viśeṣastasya gamyate ।
	tatastayordvayostattvaṃ tathotpādo na kimmataḥ ॥ 632 ॥ (PVA)

<h2 id='354,v'>354,v <small><small></small></small></h2>

viśeṣaḥ prakāśata iti । svenaiva rūpeṇa tasya prakāśanaṃ tataḥ svarūpasyaiva tathā prakāśanaṃ । tataḥ svaprakāśanamevānte 'pi । atha svayaṃ prakāśata iti na pratīyate । vyavahāra evambhūto na bhavati tata eva ucyate ।

<h2 id='354,vi'>354,vi <small><small>(<a href='docExplore?doc_id=PVA_354,vi_354,vii'>PVA_354,vi_354,vii</a>)</small></small></h2>

nanvanubhavānurūpo vyavahāraḥ pramāṇayitavyo na sarvaḥ । atha sarva eva vyavahāraḥ pramāṇaṃ tathā sati na kiñcitprativādibodhanāya vaktavyaṃ । tasmādyathā pratīyate tathābhyupagamaḥ ।

<h2 id='354,vii'>354,vii <small><small></small></small></h2>

nanu samvedana nāma na parokṣaṃ yuktaṃ tathā samvedyaṃ na sarvadā tatheti nyāyaḥ । samvedyasya parokṣatāpi yuktā । yadi tu sarvadā samviditameva, jñānārthayorbhedo na gamyate ।

<h2 id='354,viii'>354,viii <small><small>(<a href='docExplore?doc_id=PVA_354,viii_354,x'>PVA_354,viii_354,x</a>)</small></small></h2>

tadayuktaṃ ।

<h2 id='354,ix'>354,ix <small><small></small></small></h2>

	samvedyatātirekeṇa na nīlādi pratīyate ।
	asamvedye pratītiścettadabhāve kathambhavet ॥ 633 ॥ (PVA)

<h2 id='354,x'>354,x <small><small></small></small></h2>

asamvedyameva pratipannamiti vyāhataṃ । tathā cāyamarthaḥ syādapratītaṃ pratītamiti । athāpratīyamānaṃ pratyakṣeṇānumānena pratīyate । tadapyasat । pratīyamānatāvyatirekeṇa nārthaḥ para iti pakṣo na tu pratyakṣapratītataiveti । anumānapratītirapi svarūpe pratyakṣapratītireva grāhye ।

<h2 id='354,xi'>354,xi <small><small>(<a href='docExplore?doc_id=PVA_354,xi'>PVA_354,xi</a>)</small></small></h2>

nanu tataḥ paro 'pi tatrārthosti pareṇa dṛśyamāno'nyathā vā । na । pratītyabhāvādapratīyamānamastīti kuta etat । anumānenaiva pratīyata iti cet । anumānataiva tarhi na syādarthasya sākṣātkaraṇāt । asākṣātkaraṇeneti cet । kimidaṃ tacca nāsti taccāstīti yuktaṃ । asākṣātkaraṇaṃ pratītiriti korthaḥ । svarūpaṃ cetpratipannaṃ tadeva sākṣātkaraṇaṃ na cedapratītameveti nyāyaḥ ।

<h2 id='354,xii'>354,xii <small><small>(<a href='docExplore?doc_id=PVA_354,xii'>PVA_354,xii</a>)</small></small></h2>

	svarūpeṇa pratītañcetsākṣātkaraṇameva tat ।
	svarūpeṇāpratītañcetsarvathāsyā'pratītatā ॥ 634 ॥ (PVA)
<355>
	svarūpeṇa pratīte 'pi tadasākṣātkṛtaṃ yadi ।
	nīlarūpasya samvitterbhedastarhi kathambhavet ॥ 635 ॥ (PVA)
	pratītibhedād bhedo hi nīlā derekarūpatā ।
	bhinnenyasminkathambhedastadanyasya pramānvitaḥ ॥ 636 ॥ (PVA)
	tatsaṃsargāttathātvañcedaparokṣaḥ kuto bhavet ।
	tadekatāprapannasya tato kuto mataḥ ॥ 637 ॥ (PVA)
	anvayavyatirekābhyāṃ bhedopoddhāriko na san ।
	na hi pratyakṣasamvittiranvayavyatirekayoḥ ॥ 638 ॥ (PVA)
	anumānātpraṃtītiścennānumādhyakṣapūrvikā ।
	tadabhāvenumābhāve bhaveda dhaparamparā ॥ 639 ॥ (PVA)
	vyāpyasyāpi hi tadbhāvo vyāpakena vinā kathaṃ ।
	apratītaṃ kathannāma tadā vyāpakamucyate ॥ 640 ॥ (PVA)

<h2 id='355,vii'>355,vii <small><small>(<a href='docExplore?doc_id=PVA_355,vii_355,viii'>PVA_355,vii_355,viii</a>)</small></small></h2>

yadi hi tadā pratīyate pratītyaṃ tadgatameva kathamarthatā । atha na pratīyate kathaṃ vyāpakatāpratītiḥ । vyāpakatvena prāk pratītamiti cet । kimidānīmanumānena । etatkālatā na pratipannā tatonumānaṃ na vyartha । kathantarhi vyāpakatāpratītiḥ ।

<h2 id='355,viii'>355,viii <small><small></small></small></h2>

	prāgidānīṃ pratītirnna kathaṃ vyāpakatāgatiḥ ।
	pratītimātrakantaccetkathaṃ vyāptantaducyate ॥ 641 ॥ (PVA)
	dhūmākārā pratītirhi na vinā pāvakaṃ yadi ।
	pāvakapratyayo 'pyeṣa vinā pāvakamiṣyate ॥ 642 ॥ (PVA)

<h2 id='355,x'>355,x <small><small>(<a href='docExplore?doc_id=PVA_355,x_355,xiv'>PVA_355,x_355,xiv</a>)</small></small></h2>

pāvakakāryo dhūmaḥ kathaṃ pratītimātraṃ ।

<h2 id='355,xi'>355,xi <small><small></small></small></h2>

tadasat । tathā hi ।

<h2 id='355,xii'>355,xii <small><small></small></small></h2>

	sati pāvakakāryatve dhūmāderbāhyarūpatā ।
	bāhyattve ca prasiddhe syāttasya pāvakakāryatā ॥ 643 ॥ (PVA)

<h2 id='355,xiii'>355,xiii <small><small></small></small></h2>

tadidamitiretarāśrayaṇavyavasthitavastukamanupanyasanīyameva 〈 〉 anena pratyabhijñājñānamava jñātaṃ । ya āha pratyabhijñābalādeva vijñānamātratā nirākriyate । tathā hi ।

<h2 id='355,xiv'>355,xiv <small><small></small></small></h2>

	yadi samvedanāntasthaḥ pratyabhijñā kimarthikā ।
	athāsamvedanorthātmā kathaṃ vijñaptimātratā ॥ 644 ॥ (PVA)

<h2 id='355,xv'>355,xv <small><small>(<a href='docExplore?doc_id=PVA_355,xv^1'>PVA_355,xv^1</a>)  (<a href='docExplore?doc_id=PVA_355,xv^2'>PVA_355,xv^2</a>)</small></small></h2>

nahi madhyasattārthasya pratyabhijñayā pratīyamānā samvedanāntadgatāparokṣatayā pratīteriti । tadasat । tathā hi । parokṣatayāpi pratītiḥ pratītyantargatattvameva vastunaḥ pratītyantargatasyāpratīteriti cet pratipāditaṃ । apratītya madhyasattāmantareṇa kathaṃ pratyabhijñati cet । pūrva parayoḥ samānajātīyatvapratītimātrakādeva dṛṣṭā, tathaiva bhaviṣyati kimapareṇa, lūnapunarjātakeśanakhapratyabhijñāvat । atha tatra jātyādiviṣayaḥ pratyabhijñāpratyayaḥ । jātirevaṃketi pratīyatāṃ tato vyakterekatā na sidhyati । na ca jātirapi madhye vidyate । pramāṇābhāvāt । pratyabhijñā pramāṇamiti cet । na । svarūpamātrameva pūrvāparaṃ pratyabhijñāyā nibandhanamiti tadevālambanaṃ pratyabhijñāyāḥ । na ca tadeva pratyabhijñājñānaṃ madhyarūpālambanaṃ, madhyarūpasyāvedanāt । na khalu parokṣamadṛṣṭamālamvyate । dṛṣṭattve ca tadaparokṣattvādvijñānameva । nanu parokṣaṃ cetkathaṃ vijñānaṃ yasyāmavasthāyāmasti tasyāmaparokṣameva । idānīmatītatayā parokṣattve 'pi na vijñānatvahāniḥ । yadi syādarthasyāpyarthatvahāniḥ syāt । arthasyāpyatītatverthatvahāniḥ samastyeveti cet । na tarhi madhyasattāyāmarthatvaṃ tasyā apyatītattvāt । atītatve 'pi parokṣatāyāmapyarthatvaṃ nāpaiti virodhābhāvāt । samvedanatvaṃ tvasamviditasya kathamiti cet । arthatvamapi tarhi kathamanarthakriyākāriṇaḥ । na hyasamviditamarthakriyākaraṇasamartha । anumānena tasya vedanaṃ pratyākhyātaṃ । anyena madhye vedane tadeva vijñānatvaṃ na cānyena viditatvaṃ pratyabhijñāyate । tatastena sahaikatā nāsti । pratyabhijñāta ekatvāprasiddheḥ । anumānākāraśca vāsanābalādutpattareka eva vijñānātmanā tato vāsanāta eva sakala ākāraḥ parisphuṭapratibhāso 'pi ।

<356>

<h2 id='356,i'>356,i <small><small>(<a href='docExplore?doc_id=PVA_356,i_356,iii'>PVA_356,i_356,iii</a>)</small></small></h2>

nanu vāsanāyā ekarūpatvādākārabhedo vijñānānāṃ kathaṃ । vāsanābhedād bheda iti cet । yadi vāsanā nīlapītādyanantabhedā vijñānasya janikā tadākāratāyā vāhyasyāsyāśca ko bhedaḥ । vāsaneti hi nāmamātrameva ।

<h2 id='356,ii'>356,ii <small><small></small></small></h2>

tadasat ।

<h2 id='356,iii'>356,iii <small><small></small></small></h2>

	vā sa nā pūrvavijñānakṛtikā śaktirucyate ।
	tasyā amūrtatābhāvāt kathamarthasamānatā ॥ 645 ॥ (PVA)

<h2 id='356,iv'>356,iv <small><small>(<a href='docExplore?doc_id=PVA_356,iv_356,vii'>PVA_356,iv_356,vii</a>)</small></small></h2>

vāsaneti hi pūrva vijñānajanitāṃ śaktimāmananti vāsanāsvarūpavidaḥ । arthastu punarmurttarūpaḥ sadopadravadāyī ।

<h2 id='356,v'>356,v <small><small></small></small></h2>

nanvartho 'pi samviditāvasthāyāmevopadrutiheturnna sadā । tato vāsanābalādudayabhāvī pratibhāsa upadrutiheturartho veti konayorbhedaḥ ।

<h2 id='356,vi'>356,vi <small><small></small></small></h2>

tadasat ।

<h2 id='356,vii'>356,vii <small><small></small></small></h2>

	aviśeṣe 'pi bāhyasya spaṣṭatvāderviśeṣataḥ ।
	bhāvanāyā viśeṣeṇa nārthasya pratibhāsanaṃ ॥ 646 ॥ (PVA)

<h2 id='356,viii'>356,viii <small><small>(<a href='docExplore?doc_id=PVA_356,viii_356,x'>PVA_356,viii_356,x</a>)</small></small></h2>

bhāvanābalāyātattve hi viparītavāsanāvinivṛttau sva 〈।〉 bhīṣṭavāsanāsamāgamasamaye'nabhīṣṭavinivṛttiriṣṭasya ca prāptiriti mahāneṣa bhedaḥ । tato buddhirūpavāsanākṛta eva sakalo bhedāvabhāsaḥ ।

<h2 id='356,ix'>356,ix <small><small></small></small></h2>

nanu vāsanāyā ekavijñānātmabhūtatvātprabodhake sati sakalavāsanāprabodhādanantapratibhāsavijñānodayaḥ syāditi mahadasamañjasaṃ । bāhyābhyupagame tu na doṣaḥ । ya eva sannihito'rthaḥ sa eva dṛśyate । na । asannihitasyāpi darśanābhyupagamāt । tathā hi ।

<h2 id='356,x'>356,x <small><small></small></small></h2>

	vipramoṣaḥ smṛteriṣṭaḥ kaiścittu viparītacit ।
	asatkhyātiḥ parairanyaiḥ sarvaṃ sarvatra vidyate ॥ 647 ॥ (PVA)

<h2 id='356,xi'>356,xi <small><small>(<a href='docExplore?doc_id=PVA_356,xi'>PVA_356,xi</a>)</small></small></h2>

yeṣāntāvatsarvaṃ sarvatra vidyate teṣāṃ samāna eva doṣaḥ । asatkhyātāvapi sakalāsapratibhāsanaprasaṅga । yasya tu smṛtivipramoṣaḥ tasyāpyanekadarśanaṃ pūrvaṃ kasmānnānekadarśanaṃ samānametadvijñānavāde 'pīti na doṣavān । vijñānaṃ vā pūrvavṛttaṃ smaryetārtho veti ko bhedaḥ । viparītakhyātirapi pūrvadṛṣṭe pravarttatāmanyathā vā kinna sarvatreti samānaḥ paryanuyogaḥ punarapi tatra sa eva vāsanāniyamo vaktavya iti samānaṃ । na ca samanantaravijñānātmabhūtā vāsaneṣyate । paṭuprakāśaḥ pūrvātmapratibhāso hi vāsanā 〈।〉

<h2 id='356,xii'>356,xii <small><small>(<a href='docExplore?doc_id=PVA_356,xii_356,xiv'>PVA_356,xii_356,xiv</a>)</small></small></h2>

tathābhūtātmasamvittijanakatvādvinā kutaḥ ।

<h2 id='356,xiii'>356,xiii <small><small></small></small></h2>

	prabodhaka ya sadbhāve dhiyāṃ janma yathāyathaṃ ।
	nīlapītādinirbhā 〈sa〉 saṅgatānāmitīkṣyate ॥ 648 ॥ (PVA)

<h2 id='356,xiv'>356,xiv <small><small></small></small></h2>

ididamevātrekṣyate pūrvavijñānamabhimatetarapratibhāsaṃ pāṭavādiprakārādhiṣṭitaṃ tatastadanantaraṃ kālāntare vā tathā bhūtamvijñānamudayavat । jāgraddṛṣṭaṃ svapnapratibhāsaṃ janayīta yathā । vyavahitātkathamutpattiriti cet । dṛṣṭāḥsmṛtiḥ svapnavijñānādayo vyavahitādapīti na dṛṣṭe 'niṣṭannāma ।

<h2 id='356,xv'>356,xv <small><small>(<a href='docExplore?doc_id=PVA_356,xv_357,i'>PVA_356,xv_357,i</a>)</small></small></h2>

nanu nāsau jana〈ya〉tyatha praṇidhānādestadeva pratibhāti । na । atītasya pratibhāsābhāvāt । atītamapi pratibhāsamānaṃ dṛṣṭamiti cet । asatpratibhāsata iti korthaḥ । tadākārā pratītirityayameva । tasmādanubhavātsmṛtirudayamāsādayantī tasyaiva śaktiviśeṣamāvedayati । sa

<357>

<h2 id='357,i'>357,i <small><small></small></small></h2>

śaktiviśaṣo vā sa neti vyapadeśyaḥ । ayañca kāryakāraṇabhāva evambhūta upalabdha eva । tato na vāsanāstitve pūrvavijñānabhede ca pramāṇābhāvo'nādivāsanābhāvasya padārthānāditāvadeva siddheḥ ।

<h2 id='357,ii'>357,ii <small><small>(<a href='docExplore?doc_id=PVA_357,ii_357,v'>PVA_357,ii_357,v</a>)</small></small></h2>

	kāryakāraṇasantāno nādirvāhyo yathoditaḥ ।
	tathāvijñānasantāno nādiḥ kimiti neṣyate ॥ 649 ॥ (PVA)

<h2 id='357,iii'>357,iii <small><small></small></small></h2>

vāsanābhede kinnimittamiti cet । tadasat ।

<h2 id='357,iv'>357,iv <small><small></small></small></h2>

	astyeva vāsanābhedastannimittasya sambhavāt ।
	jñānabhedo nimittaṃ hi tasya bhedastataḥ punaḥ ॥ 650 ॥ (PVA)

<h2 id='357,v'>357,v <small><small></small></small></h2>

pūrvapravṛttajñānabheda eva vāsanābhedanibandhanaṃ, jñānabhedo 'pi tata eva vāsanābhedāditi ko doṣaḥ । nanvevamitaretarāśrayaṇadoṣastadasadyataḥ ।

<h2 id='357,vi'>357,vi <small><small>(<a href='docExplore?doc_id=PVA_357,vi_357,viii'>PVA_357,vi_357,viii</a>)</small></small></h2>

	na saiva vāsanā tena janyā tasyaiva kāraṇaṃ ।
	jñānasya yena doṣoyamitaretarasaṃśrayaḥ ॥ 651 ॥ (PVA)

<h2 id='357,vii'>357,vii <small><small></small></small></h2>

api tvanyā vāsanānyavijñānabhedaheturanyaḥ pratyayonyavāsanāhetuḥ pūrvavāsanābhedajanitaḥ । tato netaretarāśrayadoṣaḥ । anyathārthadarśane 'pi samānametat । tathā hi ।

<h2 id='357,viii'>357,viii <small><small></small></small></h2>

	arthabhedo nimittaṃ cet tasya bhedaḥ kathaṃ punaḥ ।
	jñānabhedena bhede hi prāpadanyonyasaṃśrayaḥ ॥ 652 ॥ (PVA)

<h2 id='357,ix'>357,ix <small><small>(<a href='docExplore?doc_id=PVA_357,ix_357,x'>PVA_357,ix_357,x</a>)</small></small></h2>

na khalvarthabhedo 'pyanimitta eva jñānabhedanibandhanantasyāyogāt । jñānabhedo nimittamitītaretarāśrayadoṣaḥ । arthabheda evārthabhedasya nimittamiti sutarāmasaṅgataṃ । athānyorthabhedonyasyārtha 〈bhe〉 dasya nibandhanamiti so 'pyanyasyeti vāsanāyāmapi samānametat ।

<h2 id='357,x'>357,x <small><small></small></small></h2>

nanvarthabhedaḥ pratibhāsamāno bhinna <?>〈 na〉 tti vijñānamiti yuktametat । vāsanā ku kathamiti kaḥ parihāraḥ । yadi vāsanāpi pratibhāsaterthavadartha eva seti nāmamātrakameva bhidyate । tatra vāsanāmātragrāhake vyāpriyamāṇā grāhakabhedameva janayet । na tu grāhyasya । tathā hyanubhavādutpannā vāsanā smṛtimātrameva janayantī dṛśyate । atra parihāraḥ ।

<h2 id='357,xi'>357,xi <small><small>(<a href='docExplore?doc_id=PVA_357,xi_357,xiv'>PVA_357,xi_357,xiv</a>)</small></small></h2>

	pūrvavijñānamevātra vāsanetyuditaṃ purā ।
	tattadākāravijñānaṃ janayadabhedakaṃ na kiṃ ॥ 653 ॥ (PVA)
	yathā hi śṛṅkhalābandhaḥ styanitāṃ gatimādavat ।
	abhāve 'pyātmano dṛṣṭastadrūpagatikāraṇam ॥ 654 ॥ (PVA)
	vāsanābhedato bhedo grāhyākāre 'pi dṛśyate ।
	abhāve 'pi padārthānāṃ kāmaśokabhayādiṣu ॥ 655 ॥ (PVA)

<h2 id='357,xiv'>357,xiv <small><small></small></small></h2>

atha tatrāpi deśakālānyathātmakaṃ bāhyamevālamvanaṃ sarvavijñānānāṃ sa lambanattvāt । yadyapi tadā tatra na prāpyate tadaiva tatraiva mābhūdanyadānyatra tu nāstīti kamitra pramāṇaṃ । tathā hi ghaṭo yatra yadā nopalabhyate tadā tatra nāsti na tu sarvatra । atrocyate ।

<h2 id='357,xv'>357,xv <small><small>(<a href='docExplore?doc_id=PVA_357,xv_357,xvi'>PVA_357,xv_357,xvi</a>)</small></small></h2>

	ihopalabhyamānasya kathaṃ deśādinānyatā ।
	nīlāditvena dṛśyasya kimanyākāratāsti vaḥ ॥ 656 ॥ (PVA)

<h2 id='357,xvi'>357,xvi <small><small></small></small></h2>

yadyanyadeśo 'pyanyadeśatayopalabhyate nīlākāro 'pi tatheti samānametat । anyākāre pramāṇābhāvādanyathā neti parihārenyadeśonyatheti samānaḥ parihāraḥ । ākāre nāsti bādhanaṃ deśe tu bādhā tena sa eva deśayogī nāsti na tvākāraḥ । tatra tarhi nirālambanaṃ tataḥ sarvaṃ sālambanamityasiddhaṃ ।

<h2 id='357,xvii'>357,xvii <small><small>(<a href='docExplore?doc_id=PVA_357,xvii_358,i'>PVA_357,xvii_358,i</a>)</small></small></h2>

nanu sālambanatvaṃ tatrāpi yataḥ ।

<h2 id='357,xviii'>357,xviii <small><small></small></small></h2>

	deśādheyātirekeṇa na yogaḥ kaścidīkṣyate ।
	tayorālambanatve ca jñānānālambatā kathaṃ ॥ 657 ॥ (PVA)

<h2 id='357,xix'>357,xix <small><small></small></small></h2>

deśatadādheyākāra eva tatra pratibhāti tayośca sattve kimanālambanaṃ rūpaṃ । nahi yogo' parastayoriti sālambanameva sakalamvijñānamiti ।

<358>

<h2 id='358,i'>358,i <small><small></small></small></h2>

	yadi yoge 'pi sālambaṃ kathaṃ prāptistathaiva na ।
	aprāptāvapi sālambamiti syādasamañjasaṃ ॥ 658 ॥ (PVA)

<h2 id='358,ii'>358,ii <small><small>(<a href='docExplore?doc_id=PVA_358,ii'>PVA_358,ii</a>)</small></small></h2>

yadi nāsti prāptistathāpi sālambanamviparītakhyātirapi tarhi nāstyeveti abhyupagamavirodhaḥ । api ca viparītakhyātistathā sarvameva bhavatu kimanyathā kalpanayetyādarśitamevaitaditi nocyate punaḥ । bādhakapratyayābhāvānnaivamiti cet । bādhakapratyayābhāvo 'pi viparītakhyātireveti na sattyā bādhakatā । yatra ca kālānyatā tatra vāsanāyā eva vyāpāraḥ pratīyate nārthasya, pūrvānubhavādeva tadākāratā nāvidyamānārthākārapratibhāsanam । atha kṣaṇikamvijñānaṃ kathaṃ vāsyavāsakabhāvastatra ।

<h2 id='358,iii'>358,iii <small><small>(<a href='docExplore?doc_id=PVA_358,iii_358,v'>PVA_358,iii_358,v</a>)</small></small></h2>

anutpannaṃ na vāsyeta atīto 'pi na vāsakaḥ ।

<h2 id='358,iv'>358,iv <small><small></small></small></h2>

sahitayorapi parasparamasambandhānna vāsyavāsakabhāvaḥ । tadasat । kāryakāraṇabhāvaviśeṣa eva vāsyavāsakabhāva iti pratipādanāt । kṣaṇikānāmeva ca sa vidyate na nityānāmiti kṣaṇikattvāditi viparītasādhanametat । tataśca ।

<h2 id='358,v'>358,v <small><small></small></small></h2>

	smṛtau grāhakabhedonyo na grāhyākāravarjjitaḥ ।
	arthastatra na sattvena tatra sannihitaḥ puraḥ ॥ 659 ॥ (PVA)
	kṣaṇikeṣu ca citteṣu vināśe ca niranvaye ।
	vāsyavāsakayorartho na nityattve tu kalpyate ॥ 660 ॥ (PVA)
	pūrvakṣaṇādbhavanneva viśiṣṭo jāyate kṣaṇaḥ ।
	tataḥ kālāntare tasmādanyatkāryaṃ vijāyate ॥ 661 ॥ (PVA)

<h2 id='358,viii'>358,viii <small><small>(<a href='docExplore?doc_id=PVA_358,viii_358,ix^1'>PVA_358,viii_358,ix^1</a>)</small></small></h2>

vāsyavāsakabhāvoyaṃ nāparaṃ kāryakāraṇāt ॥

<h2 id='358,ix'>358,ix <small><small>(<a href='docExplore?doc_id=PVA_358,ix^2'>PVA_358,ix^2</a>)  (<a href='docExplore?doc_id=PVA_358,ix^3'>PVA_358,ix^3</a>)  (<a href='docExplore?doc_id=PVA_358,ix^4'>PVA_358,ix^4</a>)</small></small></h2>

	vinaśyatā hi vāsyeta pūrveṇottaramudbhavat ।
	avasthitā na vāsyante bhāvā bhāvairavasthiteḥ ॥ 662 ॥ (PVA)
	nityasya hyavikārattvātkāryakāraṇatā kutaḥ ।
	avasthito na pūrvasmādvāsanāsaṅgamarhati ॥ 663 ॥ (PVA)
	pūrvavadvāsanā tasya na syādevāviśeṣataḥ ।
	bhaṅgure pūrvasādṛśyādbhinnattvāccāsti vāsanā ॥ 664 ॥ (PVA)
	taccānurūpyamastyeva kṣaṇikattve 'pi cetasāṃ ।
	pūrvajñānāttadotpannāduttarasyodayo na kiṃ ॥ 665 ॥ (PVA)
	neṣyate kṣaṇa evāsau kāryamutpādayetparaṃ ।
	tenotpadya vinaṣṭatve 'pyastyārambhaḥ kṣaṇaṃ sthiteḥ ॥ 666 ॥ (PVA)
	niranvayavināśittve yānurūpyasya kā kṣatiḥ ।
	na tadīyosti kaścicceddharma uttarabuddhiṣu ॥ 667 ॥ (PVA)
	na samānaparāmarśapratyayādekarūpatā ।
	yadi syādānurūpyācca godhiyo vāsanā yadā ॥ 668 ॥ (PVA)
	hastibuddhibhaṃvettatra vailakṣaṇyānna vāsanā ।
	anyathā vyavadhāne 'pi vāsanā pūrvadāḍharyataḥ ॥ 669 ॥ (PVA)
	dṛḍhamāvarjakaṃ jñānaṃ vyavadhāne 'pi kāryakṛt ।
	gajajñānād gajajñānaṃ pū rvabājātpravarttate ॥ 670 ॥ (PVA)
	madhye vilakṣaṇaṃ jñānaṃ jāyate vāsanāntarāt ।
	na caikajñānanāśena vinaṣṭāḥ sarvavāsanāḥ ॥ 671 ॥ (PVA)
	kusumasya vināśe hi rāga utpadyatāṃ kutaḥ ।
	bījāṅkurādi nālādestadvilakṣaṇataḥ kathaṃ ॥ 672 ॥ (PVA)
	te 'pi tajjanitā eva kramātkāryasya kārakāḥ ।
	mahiṣyādidhiyāmetatkasmādeva na vidyate ॥ 673 ॥ (PVA)
	tanna sarvābhya etābhyaḥ sarvākāraṃ samutthitaṃ ।
	jñānamekakṣaṇenaiva vināśaṃ gantumarhati ॥ 674 ॥ (PVA)
	tadāśrayavināśe 'pi śakteḥ syādāśrayoparaḥ ।
	na ca kṣaṇikatāhāniḥ śakteravyatirekataḥ ॥ 675 ॥ (PVA)
	vāsanānāṃ pravāhastu naiva jñānapravāhavat ।
	iṣyate vāsanāvidbhiḥ śaktirūpā hi vāsanā ॥ 676 ॥ (PVA)
	vāsanātaśca tajjñānaṃ bhavettebhyaśca vāsanā ।
	kuryātāṃ tulyamevaite'nyonyantu 〈hi〉 kadācana ॥ 677 ॥ (PVA)
	vilakṣaṇo 'pi heturyadasti śaktyantarātmakaḥ ।
	tato vilakṣaṇāddhetoḥ phalamanyadvilakṣaṇaṃ ॥ 678 ॥ (PVA)
	tasmātsamvṛtisatyeṣāvyatirekeṇa kalpitā ।
	na vastutve na tasyāḥ kiṃ kāryamanyadasambhavi ॥ 679 ॥ (PVA)
	yasyatvavasthito jñātā jñānābhyāsaśca sammataḥ ।
	na tasya vāsanādhāro nāpyasau vāsanā matā ॥ 680 ॥ (PVA)
	kusume bījapūrādeḥ yallākṣādyupasicyati ।
	tadrūpasyaiva saṃkrāntiḥ phale tasyeti vāsanā ॥ 681 ॥ (PVA)
<359>
	yuktyopapannāṃ hi satīṃ prakalpya yadvāsanāmarthanirākriyeyaṃ ।
	tathāpi bāhyābhiniveśa eṣa jagad grahagrastamidaṃ samastaṃ ॥ 682 ॥ (PVA)
	tasmādvibhakta ākāraḥ sakalo vāsanābalāt ।
	bahirarthatvarahitastato 'nālambanā matiḥ ॥ 683 ॥ (PVA)

<h2 id='359,iv'>359,iv <small><small>(<a href='docExplore?doc_id=PVA_359,iv_359,vi'>PVA_359,iv_359,vi</a>)</small></small></h2>

ata eva sarve pratyayo anālambanāḥ pratyayatvātsvapnapratyayaviditi pramāṇasya pariśuddhiḥ । tathā hīdamevānālambanattvaṃ yadātmākāravedanatvaṃ ।

<h2 id='359,v'>359,v <small><small></small></small></h2>

nanu sakalapratyayapakṣīkaraṇe na dṛṣṭānta iti kathamanumānaṃ । na 〈।〉 arthāparijñānāt 〈।〉

<h2 id='359,vi'>359,vi <small><small></small></small></h2>

	pramāṇaphalametaddhi pramāṇāpekṣasādhane ।
	dṛṣṭāntasya hyataḥ siddheḥ sarva ityādiyuktimat ॥ 684 ॥ (PVA)

<h2 id='359,vii'>359,vii <small><small>(<a href='docExplore?doc_id=PVA_359,vii'>PVA_359,vii</a>)</small></small></h2>

vivādāspadībhūtajāgratpratyayā eva pakṣīkṛtāḥ । svapnapratyayānāntu bhāvanānvayavyatirekānuvidhānātsiddhameva nirālambanatvaṃ dṛṣṭāntīkriyate । kathaṃ vyāptisiddhiḥ । yajjātīyo yataḥ siddha iti nyāyāt । anyathā sakalakāryakāraṇabhāvābhāva eva bhavetpramāṇābhāvāt । anvayavyatirekānuvidhānameva hetuphalayostattvamācakṣate tadvidaḥ ।

<h2 id='359,viii'>359,viii <small><small>(<a href='docExplore?doc_id=PVA_359,viii_359,xii'>PVA_359,viii_359,xii</a>)</small></small></h2>

	ādarābhyāsasaṃsargi jāgraddṛṣṭaṃ hi dṛśyate ।
	svapne tato paraṃ jñānaṃ tathaiveti pratīyatāṃ ॥ 685 ॥ (PVA)

<h2 id='359,ix'>359,ix <small><small></small></small></h2>

nanu na pratyayatvādanālambanatvaṃ svapnapratyayānāmapi tu bādhakasadbhāvāt । tathā hi ।

<h2 id='359,x'>359,x <small><small></small></small></h2>

	svapnadṛṣṭaṃ punarjāgraddarśanena na dṛśyate ।
	tenānyadā tadaivānyaistadanālambanaṃ tataḥ ॥ 686 ॥ (PVA)
	bādhakapratyayastasyālambanamvinivārayan ।
	nānālambanatājñānaṃ karotyatra suniścitaṃ ॥ 687 ॥ (PVA)

<h2 id='359,xii'>359,xii <small><small></small></small></h2>

na caivaṃ svapnajñānavadvādhako jāgratpratyaye । tatkathaṃ taddṛṣṭāntaḥ ।

<h2 id='359,xiii'>359,xiii <small><small>(<a href='docExplore?doc_id=PVA_359,xiii'>PVA_359,xiii</a>)</small></small></h2>

naitadasti । bādhakapratyayo hi kathantasya viṣayāpahārakṣamaḥ । nahi jñānasyārthāpanayanaṃ vyāpāro'ṅkurādīnāmiva । kastarhi । jñāpanavyāpāra eva । tathā ca nāsya viṣayostīti pareṇa jñāpayitavyaṃ । abhāvañcānupalabdhireva jñāpayati । ekaḥ pratiṣedhaheturiti vacanāt । virodhasyāpyanupalabdhyaiva sādhanāt । tatastatprameyaśūnyatāvabodha eva bādhakena karaṇīyaḥ । tadabhāvaścānya bhāva eveti tadanyālambanataiva bādhakatvaṃ । tacca jāgratpratyaye 'pi sakalaṃ sambhavi ।

<h2 id='359,xiv'>359,xiv <small><small>(<a href='docExplore?doc_id=PVA_359,xiv_359,xv'>PVA_359,xiv_359,xv</a>)</small></small></h2>

nanu jāgratpratyayenaivaṃ bhavati naitadevamiti, tatkathaṃ sa bādhitaḥ ।

<h2 id='359,xv'>359,xv <small><small></small></small></h2>

nanu naitadevametadevamiti phalamasamvedanetarayoḥ tataḥ kathaṃ phalato vyavasthā na samvedanāt । phalena hi vyavasthā pramāṇābhāvātsamvṛtisadeva । samvedanamanteraṇa kathaṃ phalamiti cet । asamvedane samvedanāt । tataḥ phalamivārthasamvedanamapi svasamvedanamātrameva । tatastatraivārthasamvedanamiti vyavasthā । tathā hi ।

<h2 id='359,xvi'>359,xvi <small><small>(<a href='docExplore?doc_id=PVA_359,xvi_359,xviii'>PVA_359,xvi_359,xviii</a>)</small></small></h2>

	arthasamvedane jñāte tadanantarato bhavat ।
	phalantasya bhavedevaṃ gamakannānyathā tu tat ॥ 688 ॥ (PVA)

<h2 id='359,xvii'>359,xvii <small><small></small></small></h2>

tasmādidameva tasya bādhakaṃ yadanyarūpagrāhakattvaṃ tacca sarvapratyayāpekṣayā pratyayāntarāṇāṃ ।

<h2 id='359,xviii'>359,xviii <small><small></small></small></h2>

nanu jāgratpratyayārthaḥ samvādī tatkathantasyānyenāgrahaṇaṃ । svapnapratyayānāmapi tatsvapnadarśinā tadanyasvapnapratyayagrahaṇādavisamvādanameva । tatkathaṃ bādhyatvaṃ । jāgratpratyayena bādhyatvāditi <360> cet । jāgratpratyayo 'pi tene 'pi samānametat । nidropahate manasi tasya bhāva iti na bādhakattvaṃ । yathopahate cakṣuṣi na keśādidarśanaṃ tadviparyayasya bādhakamiti । tadasat ।

<h2 id='360,i'>360,i <small><small>(<a href='docExplore?doc_id=PVA_360,i_360,iv'>PVA_360,i_360,iv</a>)</small></small></h2>

	siddhenopahataṃ cetaḥ kenedaṃ saṃpratīyatāṃ ।
	na tāvattadavasthāyāmidamevaṃ pratīyate ॥ 689 ॥ (PVA)

<h2 id='360,ii'>360,ii <small><small></small></small></h2>

svapan pratyeti vyutthito vā । nanu svapne 'pi vidyate sarvametat । tathā hi 〈।〉

<h2 id='360,iii'>360,iii <small><small></small></small></h2>

	svapantamātmānaṃ pratyeti prabuddhaṃ punareti ca ।
	svapne 'pi tatkena kṛto vibhāgo bhavatoditaḥ ॥ 690 ॥ (PVA)

<h2 id='360,iv'>360,iv <small><small></small></small></h2>

svapne 'pi prabodhādivyavahāro dṛśyate । tato'yamapi prabodhādivyavahāro'lakṣaṇatvenekṣaṇāt kathaṃ saṃpratyayakṛt । atha saṃpratyayasamvedanādevaṃ svapne 'pyevamiti samānametat । atha svapne 'pi svapna eṣa iti kadācitsaṃpratyayastato naivaṃ । sattyametaditi kiṃ na saṃpratyayosti । tataḥ sattyatā bhavatu । ata evānavasthitaḥ svapna iti cet । ayamapyanavasthita evaiśvaryādīnāmanavasthānādeva । sahetukamihānavasthānaṃ ahetukaṃ svapna iti cet । tathā hi । jhaṭityeva svapnadṛṣṭaṃ naśyati । vāsanādāḍharyametannatvartha evaṃ sādhayituṃ śakyaḥ । tathā hi ।

<h2 id='360,v'>360,v <small><small>(<a href='docExplore?doc_id=PVA_360,v_360,vi'>PVA_360,v_360,vi</a>)</small></small></h2>

	priyādidṛṣṭiratrāpi jhaṭityeva vinaśyati ।
	tatsvapne 'pi bhavatyeva dinaṃ saṃtatadarśanaṃ ॥ 691 ॥ (PVA)

<h2 id='360,vi'>360,vi <small><small></small></small></h2>

nanu svapnāsvapnapratyayayorvivekasādhanaṃ jñānaṃ pramāṇamapramāṇamveti dvayī kalpanā । yadi pramāṇaṃ tadā sālambanaṃ taditi tenānaikāntaḥ । atha na pramāṇantadā na pakṣadṛṣṭāntaprasiddhiriti kathamanumānāvatāraḥ । kathaṃ nirālambanatvaprasiddhiḥ ।

<h2 id='360,vii'>360,vii <small><small>(<a href='docExplore?doc_id=PVA_360,vii_360,viii'>PVA_360,vii_360,viii</a>)</small></small></h2>

tadasat । pramāṇameva taditi na doṣaḥ । na ca sālambanaṃ sakalaṃ pramāṇamanumānasya sālambanatvābhāvāt । anālambanatve 'pīha vyavahārāvisamvādāpekṣayā pramāṇatvāt । bhedaśca yadyapi tayoḥ siddhaḥ svapnetaravijñānayostathāpi na tatsādhakaṃ pramāṇa sālambanamiti na sarvasālambanatvaprasaṅgaḥ ।

<h2 id='360,viii'>360,viii <small><small></small></small></h2>

	laukikapratipattyaiva tato bhede prasādhite ।
	sādhyadṛṣṭāntacinteyaṃ pratibhāsasamāśrayāt ॥ 692 ॥ (PVA)

<h2 id='360,ix'>360,ix <small><small>(<a href='docExplore?doc_id=PVA_360,ix'>PVA_360,ix</a>)</small></small></h2>

loke tāvadidaṃ svapnavijñānamidaṃ jāgrata iti vibhāgaḥ pratīyate । tatastadāśrayeṇa sādhyasādhanavyavahāraḥ । tataḥ paścādyadi parāmṛśato na kiñcidatra vibhāgakaraṇamupalakṣyata iti sādhayatyabhedaṃ tathā sati kaḥ parasya doṣaḥ । yadi ca doṣa evaṃ syāt vedaprāmāṇyasādhane 'pi doṣo bhavet । tathā hi ।

<h2 id='360,x'>360,x <small><small>(<a href='docExplore?doc_id=PVA_360,x'>PVA_360,x</a>)</small></small></h2>

vedo dharmo kathantasya laukikādvacanādviveka iti paryanuyuktena kimvaktavyaṃ । yadyapramāṇaṃ laukikavacanasadṛśamiti kathantasya vivekena dharmitvaṃ । atha pramāṇatvaṃ prasādhya vivekaṃ kathayet tathā sati kiṃ sādhanopanyāsasya phalaṃ । tata eva taccodyaṃ kathaṃ pariharttavyaṃ । natvanyata evasvaravarṇṇānupūrvīviśeṣādvedasya prabandhabhedasiddhiḥ । nānyeṣāmapi parasparasya tathā bhedasiddheḥ । athāsti tāvadeṣa prabandhaḥ kimayamveda uta neti vicāryamāṇo yadi pramāṇaṃ bhaviṣyati veda evānyathā nānena prayojanamiti parityakṣyāmaḥ । evaṃ tarhi samānamidamiti parityakṣyāmaḥ । evantarhi samānamidamatrāpi pratyayastāvadīkṣyate ।

<h2 id='360,xi'>360,xi <small><small>(<a href='docExplore?doc_id=PVA_360,xi_361,i'>PVA_360,xi_361,i</a>)</small></small></h2>

	svapnaprasiddhirasmātkiṃ bhinnā no veti kalpane ।
	yā vā bhaviṣyati paraṃ tathā drakṣyāma ityapi ॥ 693 ॥ (PVA)

<361>

<h2 id='361,i'>361,i <small><small></small></small></h2>

yadi paścādvicāryamāṇaṃ svapnajñānamanyadvā parasparaṃ paramārthato bhinnamabhinnamveti bhavettathā grahīṣyāmaḥ । tatra yadi parāmṛṣyamāṇena bhede pramāṇaṃ kimapyastītyabhedaṃ pratipatsyāmahe । tataḥ ka ivātra virodhaḥ । pūrva bhedagrāhakamapramāṇamiti cet । bhavatu ko doṣaḥ । pakṣādipravibhāgo na bhavediti cet । mā bhūdidānīṃ kiṃ no vighaṭitaṃ । idameva yadapramāṇattvamabhedasādhanasya । evaṃ tarhi ।

<h2 id='361,ii'>361,ii <small><small>(<a href='docExplore?doc_id=PVA_361,ii_361,iii'>PVA_361,ii_361,iii</a>)</small></small></h2>

	yatsādhāraṇadharmitvapratipattistathā sati ।
	pramāṇanna bhavedanyapyevaṃ dvārakaṃ paraṃ ॥ 694 ॥ (PVA)

<h2 id='361,iii'>361,iii <small><small></small></small></h2>

vedalakṣaṇapramāṇāpramāṇasādhāraṇadharmipratipattirapramāṇameva syātpaścātpramāṇatvasādhanena nivarttanāt । tato dharmisādhanasyāpramāṇattvāttaddvāreṇa prāmāṇyasādhanamapyapramāṇaṃ bhavediti na vedaprāmāṇyaprasiddhiḥ । tataḥ sakala eva sādhyasādhanavyavahāro viśīryeta । atha dharmiṇaḥ sādhāraṇasya grahaṇe 'pi na tadgrāhakamapramāṇaṃ prāmāṇyasyādhikasya tatraiva sādhanāt । yadi tatprameyonmānanaṃ pareṇa syāt syādaprāmāṇyaṃ ।

<h2 id='361,iv'>361,iv <small><small>(<a href='docExplore?doc_id=PVA_361,iv_361,vi'>PVA_361,iv_361,vi</a>)</small></small></h2>

tadapyasat । yataḥ ।

<h2 id='361,v'>361,v <small><small></small></small></h2>

	pramāṇatvaṃ hi tasyaiva svarūpaṃ dharmiṇo yadā ।
	tasya tatparihāreṇa grahaṇe 'pi kathaṃ pramā ॥ 695 ॥ (PVA)

<h2 id='361,vi'>361,vi <small><small></small></small></h2>

pramāṇasvarūpaṃ hi vedavacanaṃ tasya tadviparyayagrahaṇe tadviparyayaprameyonmūlane pareṇa kṛte kathamapramāṇatā na bhavet । nahi svarūpeṇaiva kasyacidādhikyaṃ । agṛhīte tadādhikyavyavahāra iti cet । agrahaṇe kathaṃ pramāṇatā 〈।〉 kasyacidrūpasya grahaṇāditi cet । na । bhedābhāvāt । vyatiriktadharmābhyupagamānnaivañcet । na । anavasthāprasaṅgāt ।

<h2 id='361,vii'>361,vii <small><small>(<a href='docExplore?doc_id=PVA_361,vii'>PVA_361,vii</a>)</small></small></h2>

	vyatirikto yadā dharmas tena yogaḥ paro bhavet ।
	tena yogaḥ punastenetyanantī dharmaviplavaḥ ॥ 696 ॥ (PVA)
	tadyuktattvaṃ tayoreva svarūpaṃ yadi sammataṃ ।
	pramāṇatvaṃ tathā prāptamasmākaṃ kā virodhitā ॥ 697 ॥ (PVA)
	bhedenāpi gṛhītasya samāropasya bhāvataḥ ।
	parāmarśādabhedasya pratipattiḥ kimapramā ॥ 698 ॥ (PVA)

<h2 id='361,x'>361,x <small><small>(<a href='docExplore?doc_id=PVA_361,x_361,xii'>PVA_361,x_361,xii</a>)</small></small></h2>

athāpi syād bhavato'bhedaṃ pratiyataḥ kathaṃ vivekena pakṣīkaraṇādivibhāgena sādhanapravarttanaṃ ।

<h2 id='361,xi'>361,xi <small><small></small></small></h2>

tadasat । parapratyayāpekṣayedamanuvādamātrakaṃ svayamapi pūrvābhyāsena sādhanaprayoga iti na kiñcidavadyaṃ । mamāpyevamāsīditi paraḥ pratipādyate ।

<h2 id='361,xii'>361,xii <small><small></small></small></h2>

	svapnādibādhadhīvaccet sakalaḥ pratyayo na kiṃ ।
	sālambanaḥ prasādhyeta pratyayatvātparairapi ॥ 699 ॥ (PVA)

<h2 id='361,xiii'>361,xiii <small><small>(<a href='docExplore?doc_id=PVA_361,xiii_361,xvi'>PVA_361,xiii_361,xvi</a>)</small></small></h2>

yathā nirālambanāḥ sarvapratyayāḥ pratyayattvātsvapnapratyayavaditi tathā sālambanāḥ sarvapratyayāḥ svapnabādhakapratyayavadeva । atrocyate ।

<h2 id='361,xiv'>361,xiv <small><small></small></small></h2>

	pratyayatvāviśeṣeṇa svapnapratyayataḥ paraḥ ।
	pratyayonyo nirālamba iti kiṃ pratisādhanaṃ ॥ 700 ॥ (PVA)

<h2 id='361,xv'>361,xv <small><small></small></small></h2>

yathā svapnapratyattvāviśeṣādvādhakapramāṇapariniścitanirālambanatvapratibandhādanālambanatvasādhanaṃ tathā yadi sālambanatvamapi tato viruddhāvyabhicārīti naikasyāpi prasiddhiriti tadeva nirālambanatvaṃ । na ca sālambanatve sādhye pratibandhaḥ । anupalabdhyā tudvayorapi nirālambanatvaṃ । tathā hi ।

<h2 id='361,xvi'>361,xvi <small><small></small></small></h2>

	yathāsvarūpavinmātrādaparasyāpravedanaṃ ।
	svapnādipratyaye jāgratpratyaye 'pi tatheṣyate ॥ 701 ॥ (PVA)

<h2 id='361,xvii'>361,xvii <small><small>(<a href='docExplore?doc_id=PVA_361,xvii'>PVA_361,xvii</a>)</small></small></h2>

nahi jāgratpratibhāsasamviditamapi pareṇa vedyate । pratyayāntarasyaiva tathā vedanādityukta <362> meva tat । tatrāpyālambanamastyeveti cet । tasmādarthakriyā na bhavati । yadi nāmārthakriyākārina bhavati pratīyamānaṃ tvastyeva । na hyekasyābhāve'paraṃ na bhavati । nahi dhūmābhāvādagnirna bhavati । sarvādā 'bhāvātkiṃśukarāśivanna bhavatyeveti cet । evantarhi tadarthakriyākāri na bhavati kiṃśukarāśivat । svenarūpeṇāstu । kiṃśukarāśiḥ svena rūpeṇārthakriyākārī bhavatu na svapnopalabdhaḥ । nahi svapnabhuktaṃ puṣṭikṛt । atha rūpameva tattathāvidhaṃ tena neti cet । na । svarūpasamvedanādvijñānameva taditi sūktaṃ । atha svarūpatve ko virodhaḥ । vāsanābalabhāvitvaṃ svapratītattvañca । artha eva tādṛśo bhaviṣyatīti cet । nāmakaraṇamātrakametat । bhavato 'pi kinneti cet । na 〈।〉 anantakāraṇādhīnasya pratipādanāt । tena jñānameva tat । tathā ca ।

<h2 id='362,i'>362,i <small><small>(<a href='docExplore?doc_id=PVA_362,i_362,ii'>PVA_362,i_362,ii</a>)</small></small></h2>

	tasyāścārthāntare vedye durghaṭau vedyavedakau ॥

<h2 id='362,ii'>362,ii <small><small></small></small></h2>

nahi tadarthāntaraṃ tasyā eva bhavati rūpaṃ । tato'praveśe na vedanaṃ । praveśe nārthāntaraṃ । nanu yadi buddhisvarūpameva tattasya svasamviditena nīlādinā bhavitavyaṃ । kathaṃ pareṇāpi vedanaṃ 〈।〉 na । bhrāntireṣā taimirikadvayadvicandradarśanavat । tatrāpyartha eveti cet । tathā hi ।

<h2 id='362,iii'>362,iii <small><small>(<a href='docExplore?doc_id=PVA_362,iii_362,v'>PVA_362,iii_362,v</a>)</small></small></h2>

	abhrāntaḥ pratyayo yadvadarthānāṃ vedako mataḥ ।
	sādhāraṇānāṃ bhrānto 'pi tathārthasyaiva vedakaḥ ॥ 702 ॥ (PVA)

<h2 id='362,iv'>362,iv <small><small></small></small></h2>

yathā sādhāraṇattvena pratīyamāno bhrāntābhimatapratyayārthastathetaro 'pi । tadayuktaṃ ।

<h2 id='362,v'>362,v <small><small></small></small></h2>

	sādhāraṇatvamarthasya na pratyakṣatayekṣyate ।
	pratyakṣāsambhavādatra nānumānaṃ na vedanaṃ ॥ 703 ॥ (PVA)

<h2 id='362,vi'>362,vi <small><small>(<a href='docExplore?doc_id=PVA_362,vi'>PVA_362,vi</a>)</small></small></h2>

na tāvatpratyakṣeṇa paravedanasādhāraṇatā pratīyate । anyathā liṅgamantareṇaiva sakalaparapratītivedanaprasaṅgaḥ । atha pareṇāpi pratīyamānaṃ tādṛśameva tat । tataḥ saiva tasya sādhāraṇateti cet । yathā mayaitatpratīyate tathā pareṇāpi yogyadeśasthitena pratīyata iti hi lokapratītiḥ । na । taimirikakeśādiṣu svapnadṛṣṭeṣu caivaṃ pratīterabhāvāt । tatrāpi bhavatyeveti cet । idameva rūpaṃ svapnāvasthāyāmapi tatastatsamānatvādasāvapi bāhya eva । na । bhāvanādāvātmapratibhāsa eva tādṛśo na tu paraḥ tatrāstīti lokasya pratītiḥ evaṃ etadavasthāpīti samānaṃ । paramārthatastu svarūpapratibhāsamātrakabhubhayatrāpīti na sālambanatā ।

<h2 id='362,vii'>362,vii <small><small>(<a href='docExplore?doc_id=PVA_362,vii_362,ix^1'>PVA_362,vii_362,ix^1</a>)</small></small></h2>

nanu svapne vyākulattvamayatnanirvarttya sakalaṃ tat kathaṃ samānatā pratyayānāṃ । tadasat ।

<h2 id='362,viii'>362,viii <small><small></small></small></h2>

	nīlādipratibhāsebhyaḥ kānyā vyākulatekṣyate ।
	sāpyabhyāsabalāyātā tataḥ kathamiyaṃ sthitiḥ ॥ 704 ॥ (PVA)

<h2 id='362,ix'>362,ix <small><small>(<a href='docExplore?doc_id=PVA_362,ix^2'>PVA_362,ix^2</a>)  (<a href='docExplore?doc_id=PVA_362,ix^3_363,ii'>PVA_362,ix^3_363,ii</a>)</small></small></h2>

nīlapītādipratibhāsa eva kevalaḥ kuto'parā tatra vyākulatā'yatnopanatiśca । svapne prayatnamantareṇa bhāvo vṛkṣādisthāne jhaṭityeva tadrāgāderiti cet । nanu prayatnamantareṇa bhāva iti kena parigṛhītaṃ, kāryabhāvinā pratyayena kāryameva kāraṇabhāvinā tu kāraṇaṃ । idamato bhavatīti kramaḥ । idamantareṇedamityapi krama ityadhyavasāyaḥ । na pratyakṣamatra nānumānaṃ । ākulametadityapi na kenacidvedyate । bhāvanāviśeṣācca nirākulatādibhāvaḥ svapne 'pi । tathā jāgradavasthāyāmapi । ariṣṭādāvākulatādarśanaṃ । ariṣṭadoṣādeva cet । na । ariṣṭānariṣṭayorviśeṣābhāvāt । tatrāpyapareṇa vivekakāriṇā bhavitavyaṃ । tatrāpyapareṇeti naivaṃ bhūtosti yato vivekaḥ । svayameva viveka iti cet । na । svarūpaniṣṭhitāmātratvādasya । nahi svarūpaniṣṭhasya parasamvedanaṃ । svarūpamātravedanaṃ tvākulānākulasamānaṃ । dīrghakālānubandhi<363>vyabhicārarahitamanākulamiti cet । na । pratyakṣeṇa dīrghakālānubandhāgrahaṇāt । tataḥ paro vikalpa evāvaśiṣyate । tena ca nārthapratipattiḥ । tato 'pi na vyavasthā tasyāpi svarūpe pratyakṣatvāt । vastvanubhavena janito vikalpaḥ saṃvādīti cet । na । pratibandhāgrahaṇāt । yadā vastvanubhavo na tadā vikalpaḥ, sa yadā na tadānubhava iti kuto'tra sattyārthagrahaṇaṃ । vikalpeneti cet । ayamapi na pramāṇam । tasyāpi pratibandhasāpekṣattvādaparo vikalpa ityanavasthā । evantarhi vāsanayāpi kathaṃ sambandhagrahaṇaṃ । na । paramārthatastayāpīti pakṣa evāyamiti pratipāditaṃ ।

<h2 id='363,ii'>363,ii <small><small></small></small></h2>

	kāryakāraṇabhāvākhyā vāsanābhyupagamyate ।
	bāhyārthavādibhirbāhyaṃ na tu vijñānavādibhiḥ ॥ 705 ॥ (PVA)

<h2 id='363,iii'>363,iii <small><small>(<a href='docExplore?doc_id=PVA_363,iii_363,iv'>PVA_363,iii_363,iv</a>)</small></small></h2>

vāsanājanyatāmantareṇāpi vijñānamātrakametaditi pratipāditameveti na doṣaḥ । nanu vāsanābhāvitā na jāgradvijñāne pratīyate । svapnāvasthāyāṃ na svapnaprati 〈bhā〉sanamiti samānametat । utthitasya bhavati jāgradavasthāyāṃ tu na tatheti cet । tadapi yat kiñcit । tathāhi ।

<h2 id='363,iv'>363,iv <small><small></small></small></h2>

	uktametatprabodho hi svapne 'pi prativeditaḥ ।
	tataḥ prabodhāvasthā yā na svapnādbhinna lakṣaṇā ॥ 706 ॥ (PVA)

<h2 id='363,v'>363,v <small><small>(<a href='docExplore?doc_id=PVA_363,v'>PVA_363,v</a>)</small></small></h2>

prabuddhohamiti svapne 'pi bhavatyeva । tataḥ kathaṃ prabodhapratibhāsato vyavasthā । anyena prabodhena sāpi svapnattvamāpāditeti cet । iyan tu na kenacidapīti । ata eva padārthavyavasthā yadyapi na tathā tathāpi tatsamānatvānna pratyayasthānaṃ । anumānakālabhāvino hi dhūmasya nāgnipūrvakattvasiddheranumānakatvamapi tu tallaṇakṣattvena । evamasyā api jāgradavasthāyāstallakṣaṇattvādeva tadrūpatā ।

<h2 id='363,vi'>363,vi <small><small>(<a href='docExplore?doc_id=PVA_363,vi_363,ix'>PVA_363,vi_363,ix</a>)</small></small></h2>

nanu na tatra bhāvanāvyāpāra upalakṣyate jāgradavasthāyāṃ kathaṃ svapnatulyatā । tadāha ।

<h2 id='363,vii'>363,vii <small><small></small></small></h2>

	bhāvanāvyadhāne 'pi bhavatyevāvabhāsanaṃ ।
	bāladṛṣṭaṃ yathā vṛddhāvasthāyāmupalabhyate ॥ 707 ॥ (PVA)
	janmāntarādidṛṣṭasya maraṇasvāpasambhave ।
	janmāntarodayaḥ svapna iti kiṃ na pratīyate ॥ 708 ॥ (PVA)

<h2 id='363,ix'>363,ix <small><small></small></small></h2>

yathā rajanīsvāpa tathā maraṇarajanyāmapi ।

<h2 id='363,x'>363,x <small><small>(<a href='docExplore?doc_id=PVA_363,x_363,xi'>PVA_363,x_363,xi</a>)</small></small></h2>

	dine dine darśanamatra citraṃ svāpaprabodhāt na tathā kimetat ।
	pūrvasya yaddarśanameṣa hetuḥ padārthadṛṣṭeriti sāmyameva ॥ 709 ॥ (PVA)

<h2 id='363,xi'>363,xi <small><small></small></small></h2>

pūrvadinadṛṣṭaṃ yathā rajanīsvapnadarśanasya hetustathā pūrvapūrvadinadṛṣṭamapararajanīvyavahitadinasvapnadarśanameveti mahatīyaṃ svapnaparaṃparā । apūrvasyāpi darśanamiti cet, svapnābhimate 'pyevameveti sarvaṃ samānaṃ ।

<h2 id='363,xii'>363,xii <small><small>(<a href='docExplore?doc_id=PVA_363,xii_363,xiii'>PVA_363,xii_363,xiii</a>)</small></small></h2>

	gamanāgamanaṃ svapne yathānyānyopalambhakṛt ।
	gamanāgamanaṃ jāgratsvapne 'pi na kimiṣyate ॥ 710 ॥ (PVA)

<h2 id='363,xiii'>363,xiii <small><small></small></small></h2>

vyavahārābhāvāditi cet anenaivānumānena viduṣāṃ vyavahāra iti kinna paryāptaṃ । yathā kāryakāraṇavyavahāra ānumānikaḥ tathāyamapīti samānaṃ । kṣaṇikattve ca na vyavahāra iti kiṃ tena na bhavitavyaṃ । tadapi neti cet । etatpratipādayiṣyāmaḥ ।

<h2 id='363,xiv'>363,xiv <small><small>(<a href='docExplore?doc_id=PVA_363,xiv'>PVA_363,xiv</a>)</small></small></h2>

nanu nidropaghātātsvapnadarśanamasattyārthaṃmiti yuktaṃ । nanu parisphurannevāsau kathaṃ svapnaḥ । prārambhe tu svapnatvaṃ nopayujyate । tadeva tasya pratibhāsasya kāraṇañcet । na । bhāvanāviśeṣātpratibhāsaviśeṣadṛṣṭeḥ । samāne 'pi svāpaprārambhe kaścitkathañcit svapnadarśī bhavati । tadabhāve'bhāvāditi cet । bhavatu nimittamātratvaṃ tathāpi na tasya pratibhāsaviśeṣakāraṇattvaṃ ।

<364>

<h2 id='364,i'>364,i <small><small>(<a href='docExplore?doc_id=PVA_364,i'>PVA_364,i</a>)</small></small></h2>

ayamapi svāpānantarameva pratibhāsaḥ tataḥ samānatā svapnena prabodhe satīti cet । na । pratibhāsavyatirekeṇa prabodhābhāvāt । prabuddha iti pratyayāt prabodha iti cet । na । svapne 'pi sa pratyaya ityuktaṃ । tasmānna svapnetarayorviśeṣaḥ । tato yo viśeṣadarśanāt sālambananirālambanatvabhedamāha tasya tadviśiṣṭattvamasiddhamiti dūṣaṇaṃ । natvidānīṃ sālambanattvasiddhiḥ prāptā jāgratpratyayāviśeṣāditi viparyayasiddhiḥ । na । viparītādikhyāterabhāvaprasaṅgāt jāgratpratyayavadeva tathā cābhyupagamabādhaḥ । kiñca ।

<h2 id='364,ii'>364,ii <small><small>(<a href='docExplore?doc_id=PVA_364,ii_364,iii'>PVA_364,ii_364,iii</a>)</small></small></h2>

	bādhakapratyayo vyaktaḥ pratyayattvādihetunā ।
	vidhātuṃ nānyathā śakyo nāmunā vyaktabādhikā ॥ 711 ॥ (PVA)

<h2 id='364,iii'>364,iii <small><small></small></small></h2>

bādhakapratyayo hyanupalabdhilakṣaṇo viparyayopalabdhirūpaḥ pratyakṣarūpo nānumānena pratyayatvādinā bādhituṃ śakyaḥ । yadi dhūmādagnyanumāne paścādviparyaye pratyakṣavṛttiḥ kimanumānaṃ pramāṇaṃ ।

<h2 id='364,iv'>364,iv <small><small>(<a href='docExplore?doc_id=PVA_364,iv_364,vii'>PVA_364,iv_364,vii</a>)</small></small></h2>

nanu pratyakṣavṛttāvapi yadi dvicandraviṣayenumānaṃ bādhakaṃ kintatpratyakṣamiti samāno nyāyaḥ । na । tatrāpi pratyakṣasyaiva bādhakatvaṃ । pūrvamekasya darśanāt । anyathānumānameva na syāt ।

<h2 id='364,v'>364,v <small><small></small></small></h2>

na tu pratyakṣamanumānapūrvakaṃ । yadi tu syāt । anumānameva tatrāpi bādhakamiti bhavedanumānabādhāyāṃ pratyakṣamapramāṇam । tathā ca parasparavyāghātānna kiñcid bhavet । tataḥ pratyakṣamūlamanumānaṃ । na tvanumānamūlaṃ pratyakṣaṃ ।

<h2 id='364,vi'>364,vi <small><small></small></small></h2>

nanvanumānamūlameva pratyakṣamiti vyavasthitaṃ । tathā

<h2 id='364,vii'>364,vii <small><small></small></small></h2>

	nānumānaṃ vinādhyakṣaṃ prathamaṃ saṃpravartakaṃ ।
	anumānena sambandhagrahaṇe syātpravartanaṃ ॥ 712 ॥ (PVA)

<h2 id='364,viii'>364,viii <small><small>(<a href='docExplore?doc_id=PVA_364,viii'>PVA_364,viii</a>)</small></small></h2>

anumānena hi sambandhagrahaṇe'rthakriyayā pratyakṣasya pravarttakattvaṃ tato'numānātpratyakṣaṃ pramāṇaṃ pratyakṣādanumānamiti samānaṃ parasparabādhanaṃ । yadyevamitaretarāśrayaṇadoṣa eva syānna tu prāmāṇyamekasyāpi । uktametatsvarūpasya svato gatiḥ । prāmāṇyaṃ vyavahāreṇa vyatirikte pravṛttiviṣayerthātmani । taccānādivyavahārāndhaparamparayā । tacca samvādātpramāṇaṃ sambādaśca bhāvini । bhāvini ca samvedanameva । tataḥ kathamarthaviṣayaṃ prāmāṇyaṃ ॥ anumānamapi svarūpaviṣaye pratyakṣamantareṇaiva cet । na । tatra tasya pratyakṣataiveti । tatonumānena pratyakṣaṃ vyatirikte bādhyate । tasyānumānaviṣayatvāt । parokṣatvāttasya । kathaṃ parokṣe pratyakṣaṃ pramāṇamiti cet । pravarttakattvena । na grahaṇena । grahaṇaṃ cedapravarttakameva bhavet । tathā hi ।

<h2 id='364,ix'>364,ix <small><small>(<a href='docExplore?doc_id=PVA_364,ix'>PVA_364,ix</a>)</small></small></h2>

	yadyasāveva pūrvasmin pratyakṣe pratibhāsinaḥ ।
	pravarteta kimarthaṃ sa prāpta eva svarūpataḥ ॥ 713 ॥ (PVA)
	arthakriyārthino vṛttirna sā tarhi prakāśitā ।
	prakāśamānatāyāṃ hi punaḥ syādapravartanam ॥ 714 ॥ (PVA)
	prakāśitārthakriyo 'pi prāptyarthaṃ saṃpravarttate ।
	prāpterapratibhāsatvātvṛttirapratibhāsite ॥ 715 ॥ (PVA)

<h2 id='364,xii'>364,xii <small><small>(<a href='docExplore?doc_id=PVA_364,xii'>PVA_364,xii</a>)</small></small></h2>

tatra cānumāne ca na<?> bādhyate yadi sutarāmasmatsamīhitasiddhiḥ । tathā hi । vyatirikte'rthe'numānena pravartyate pratyakṣaṃ । sa ca parokṣatvādanumānasya viṣaya iti tatraivānumānena bādhā pratyakṣasya । tatra cānumānabādhāyāmanumānamevānumānena bādhitaṃ bhavet । taccāndhaparamparāyātamanumānaṃ । tasyānumānena bādhane pratyakṣeṇa vā na kadācitkṣatiḥ । pratyakṣatatsamutthāpitānumānayostu nānumānena bādhā na pratyakṣeṇeti nyāya eṣaḥ ।

<365>

<h2 id='365,i'>365,i <small><small>(<a href='docExplore?doc_id=PVA_365,i'>PVA_365,i</a>)</small></small></h2>

nanu pratyakṣamapi dvicandraviṣayamekacandrāvabhāsinā taduttarakālabhāvinānyena vā bādhyata eva । tasyāpratyakṣatvāditi cet । kasmādvādhyamānatvāt । parasparaparihāreṇāvasthitayoḥ kathaṃ bādhyabādhakabhāvaḥ । evametaditi cet । dvayorapi bādhyabādhakabhāva iti । na prāpakatvādekasya bādhakatvameva । tathā hyekatrābhipretaprāpakatvaṃ nāparasya । evantarhi tadeva pāramparyeṇānumānasya bādhyatvamāyātaṃ । tato nirālambanāḥ sarva eva pratyayāḥ svapnapratyayavaditi korthaḥ 〈।〉 svarūpālambanāḥ । tatra ca pratyakṣantatsamutthāpitaṃ cānumānamanupalabdhirūpaṃ । tacca nānumānenānyena vā bādhituṃ śakyam । vyatiriktālambanasādhanaṃ tu na pratyakṣaṃ nāpi tadutthāpitamanumānamandhaparasparāyātatvāt । tatra cānumānaṃ pratyakṣaṃ vā bhavati bādhakamityekānta eṣaḥ । tataḥ sarve sālambanā jāgratpratyayavaditi na pratipramāṇamūlatvāt । svapnādīnāṃ sālambanatvabādhikā buddhiranālambanā । tathā sati taddṛṣṭāntena kathaṃ sālambanatvasiddhiḥ ।

<h2 id='365,ii'>365,ii <small><small>(<a href='docExplore?doc_id=PVA_365,ii'>PVA_365,ii</a>)</small></small></h2>

nanu ca nirālambanatvaṃ pratyayāntaragataṃ tadanayā buddhyā sādhyate । tacca vyatiriktaṃ । tatonyo 'pi pratyayo vyatiriktasādhyaviṣaya eva pratyayatvāditi kathamapratipramāṇam । yadi nāma pratyakṣapūrvakattvādasyāvyatiriktālambanatvaṃ । tadviparyayabuddhestu viparyayagrastāyāḥ kimāyātaṃ yena sāpi tatheṣyate । na cāsau vyatirekaṃ sādhayati, vyavahāramātraprasādhanāt । aparaṃ vyatiriktetarālambanaṃ samvādayati । sa ca samvādastadanubhavābhiniveśī tatkāla eva । tato nedānīntadatra pratibhāti mayi । ahantu svākāraparyavasitaiveti tadātmānamanālambanameva pratipādayati tato nānayā sālambanayā parāpi sālambanā sādhyate ।

<h1 id='2.1.2.7.1.4'>2.1.2.7.1.4</h1>

<(gha) grāhyagrāhakākārapratibhāsavyavasāyaḥ—>

<h2 id='365,iii'>365,iii <small><small>(<a href='docExplore?doc_id=PVA_365,iii_365,iv'>PVA_365,iii_365,iv</a>)</small></small></h2>

nanu yadi tadrūpaṃ na viṣayīkaroti kathamanayā tatsādhitam । tatra sambādādityuktaṃ । sambādādviṣayīkṛtamiti jñāyate । ata evāha ।

<h2 id='365,iv'>365,iv <small><small></small></small></h2>

	avedyavedakākārā; yathā bhrāntairnirīkṣyate ॥ 331 ॥
	vibhaktalakṣaṇagrāhyagrāhakākāraviplavā ।
	tathākṛtavyavastheyaṃ keśādijñānabhedavat ॥ 332 ॥
	yadā tadā na saṃcodyagrāhyagrāhakalakṣaṇā ।

<h2 id='365,vii'>365,vii <small><small>(<a href='docExplore?doc_id=PVA_365,vii'>PVA_365,vii</a>)</small></small></h2>

avedya eva vastuni vedakākārā keśādau prāpya, na hi tatra keśādau prāpye buddhirvedikā tasyāsattvāt । bhrāntaistu prāpya vediketi pratīyate । ataśca pratīyate yatpravarttante । tatredānīṃ pravṛtānāṃ prāptirnāsti tatrānālambanatvaṃ sphuṭameva । tenāparamanālambanaṃ sādhyate । samānarūpopalakṣaṇādvilakṣaṇasyānupalakṣaṇāt । sālambanatvantu na kvacidupalakṣitaṃ tataḥ kathaṃ tatsamānatvātsarvasālambanatvaprasiddhiḥ । nahi prāpya rūpapratibhāsi tadupalakṣitaṃ pravṛtterevānyathā tasya pratibhāsanādapravarttanaṃ syādityuktaṃ । pratibhāsite 'pi punaḥ pratibhāsanārthaṃ pravarttata iti cet । punaḥ pratibhāsamānattvantarhi na pratibhāsitaṃ । tasyāpi pratibhāsamānatvena pravattatetyanavasthā । punaḥ

<366>

<h2 id='366,i'>366,i <small><small>(<a href='docExplore?doc_id=PVA_366,i_366,iii'>PVA_366,i_366,iii</a>)</small></small></h2>

pratibhāsanañca kimarthaṃ । sukhārtha grahaṇārthamveti cet । tadarthaṃ tarhi pravarttate । taccāpratibhāsitameva । tasmādapratibhāsamāna eva sarvatra viṣayattvamityanālambanaṃ sakalaṃ samvedanamiti kathantato viparyayasādhanaṃ । kathanataharyaviṣayīkṛte pravartate ।

<h2 id='366,ii'>366,ii <small><small></small></small></h2>

tadasat ।

<h2 id='366,iii'>366,iii <small><small></small></small></h2>

	viṣayīkṛte 'pi hi kathaṃ pravarttanamitīritaṃ ।
	kāryakāraṇabhāvoyamevameva vyavasthitaḥ ॥ 716 ॥ (PVA)

<h2 id='366,iv'>366,iv <small><small>(<a href='docExplore?doc_id=PVA_366,iv'>PVA_366,iv</a>)</small></small></h2>

svasamvedanapratipatteḥ pratipattyanantarambhavati svahetusāmarthyādahetuto vā । yathā dṛṣṭaṃ tathābhyupagamyatāmata evoktaṃ 〈।〉 "nirvyāpārāḥ sarvadharmā" iti । athavā vyatiriktasya pūrvamapratipatteḥ prāpyasya paścācca bhedapramāṇābhāvātkathaṃ vyatiriktapratītiḥ । etenārthakriyayāpi sahakāryakāraṇabhāvaḥ pratyuktaḥ । pūrvāparayorbhedāpratīteḥ samānakālasya cājanyatvāt svarūpamevārthakriyā sā ca svapne 'pyastīti samānaṃ । tato buddhiravedyavedakākāraiva । vibhaktalakṣaṇau grāhyagrāhakākārau viplava eva tataḥ । tataḥ svarūpamātrasamvedanāparo vikalpa eva kevalamudeti pūrvānubodhāt । tatastathā vyavasthā na paramārthastatra tathātvaṃ । tathā hi keśajñāne sati pūrvānusmaraṇādevaṃbhūtapratibhāsānantaraṃ prāptirāsīt । tato vikalpo grāhyagrāhakollekhenotpattimān । so 'pi svarūpe grāhyagrāhakarūparahita evāpareṇa tathā vyavasthāpyate । na tasyāpi svato vyavasthā ।

<h2 id='366,v'>366,v <small><small>(<a href='docExplore?doc_id=PVA_366,v_366,ix'>PVA_366,v_366,ix</a>)</small></small></h2>

	samvedanena bāhyattvamatorthasya na sidhyati ।
	samvedanādvahirbhāve sa evantu na sidhyati ॥ 717 ॥ (PVA)
	yadi samvedyate nīlaṃ kathaṃ bāhyaṃ taducyate ।
	na cetsamvedyate nīlaṃ kathambāhyaṃ taducyate ॥ 718 ॥ (PVA)
	anyena vedane tena kathambāhyantaducyate ।
	anyena vedane tena tenetyeṣānavasthitiḥ ॥ 719 ॥ (PVA)
	anyena vedanañcaitatkuto'vasitamātmanā ।
	tatkāryadarśanānnaitatkāryatvasyāprasiddhitaḥ ॥ 720 ॥ (PVA)

<h2 id='366,ix'>366,ix <small><small></small></small></h2>

nahi kāryakāraṇabhāvaḥ prasidhyatīti niveditametat । anumānasya sāmānyaviṣayatvasya varṇanāt ।

<h2 id='366,x'>366,x <small><small>(<a href='docExplore?doc_id=PVA_366,x'>PVA_366,x</a>)</small></small></h2>

	sa eva dṛśyatenyenetyetadeva na sidhyati ।
	yathā ca romaharṣādikāryadṛṣṭestadekatā ॥ 721 ॥ (PVA)
	tathā sukhāderekatvaṃ tata eva prasidhyati ।
	anyadeva sukhantasya grāhyamapyanyadastu tat ॥ 722 ॥ (PVA)
	deśabhedātsukhādīnāmanyattvamiti cenmatiḥ ।
	ekatve deśabhedo 'pi kathaṃ sidhyati tatvataḥ ॥ 723 ॥ (PVA)
	tata eva sukhādanyaromaharṣādayo na kiṃ ।
	anyatvādromaharṣādeḥ sukhasya yadi bhinnatāṃ ॥ 724 ॥ (PVA)
	anyatve grāhyamapyanyaditi kasmānna gṛhyate ।
	romaharṣādayo 'pyasmatsamvidantargatā yadi ॥ 725 ॥ (PVA)
	kathantenyonyasātādipratibhāsagatiḥ sphuṭā ।
	asmatsukhaṃ vināpyasya romaharṣādayo yadi ॥ 726 ॥ (PVA)
	asmadgrāhyamvināpyasya romaharṣādayo na kiṃ ।
	kālabhedena tatrāpi yadi bhedaḥ samiṣyate ॥ 727 ॥ (PVA)
	abhinnasya svarūpeṇa kālabhitkiṅkariṣyati ।
	abhedo 'pyastu tatrāpi parokṣo na bhavedasau ॥ 728 ॥ (PVA)

<h2 id='366,xviii'>366,xviii <small><small>(<a href='docExplore?doc_id=PVA_366,xviii_367,ii'>PVA_366,xviii_367,ii</a>)</small></small></h2>

samvittiparihāreṇa sthitamekaṃ kathañca tat ।

<h2 id='366,xix'>366,xix <small><small></small></small></h2>

yadi tadekamevādyāpyanuvarttate kathamasya parokṣatā । parasparasamvedanaparihāreṇa ca vyavasthitaṃ kathamekamiti cintyamevaitat । yadi ca sādhāraṇatvaṃ pratibhāti tvayā dṛṣṭaṃ na veti kimiti praśnaḥ । pramāṇāntarasamvādārtha । yadi pratyakṣānna pratyeti vacanādapi naiva pratyeṣyati । tadapi svapratibhāsameva sūcayati tvatpratibhāsitaṃ mama pratibhātīti tenāpi vṛthaivaṃ jñātavyaṃ । tata itare<367>tarāśrayadoṣaḥ । yacca pratyakṣeṇa na pratipannaṃ tat kathaṃ vacanātpratyetavyaṃ । nahi pratyakṣerthe paropadeśo garīyān । kiñca ।

<h2 id='367,ii'>367,ii <small><small></small></small></h2>

	pratyaṃkṣasya pramāṇatve vacanasya pramāṇatā ।
	vacanasya pramāṇatve pratyakṣasyetyasādhvadaḥ ॥ 729 ॥ (PVA)
	parasparasahāyatvaṃ na taimirikayordvayoḥ ।
	na pratyekamasāmarthye samudāyasya tadyataḥ ॥ 730 ॥ (PVA)

<h2 id='367,iv'>367,iv <small><small>(<a href='docExplore?doc_id=PVA_367,iv'>PVA_367,iv</a>)</small></small></h2>

tasmāccakṣurādikaraṇādhīnasvasamvedanatvādvijñānameva nīlādikamityavedyavedakākārā buddhirūpā buddhiḥ । tathaiva kṛtavyavastheyaṃ buddhiḥ । tathaiva vedanāditi paramārthaḥ । tataḥ svasamvedanameva phalamartha iti ca niścayastatraiva । nārthasamvedanannāmāstīti । tato yaduktaṃ na grāhyasya svarūpagrāhakatve dṛṣṭāntaḥ kaścidastīti । tatra viparyayābhāve'nupalabdhisādhite kathamadṛṣṭāntatā śaśaviṣāṇādiranupalabhyamāno dṛṣṭāntaḥ pratyakṣaprasiddhe vā kiṃ dṛṣṭāntena । tato yadi śakṣyāmo vispaṣṭaṃ svāṃśagrāhyanivāraṇam । tadā śuddha eva te pakṣo viśeṣaṇarahita eva grāhyanivāraṇo bhavet । tasya ca pakṣasya pratyakṣeṇa bādhanaṃ । yataḥ pratyakṣādeḥ pratyayavargasya bāhyamevālambanamavaśiṣyate । svāṃśagrāhyanivāraṇāt iti yaduktaṃ pareṇa, tadasaṅgataṃ । pratyakṣasya bāhyaviṣayatvābhāvasya pratipādanāt svaniścayenaiva teṣāṃ jāgratpratyayānāṃ bādhakarahitattvenāvalambanattvamiti cet । na ।

<h2 id='367,v'>367,v <small><small>(<a href='docExplore?doc_id=PVA_367,v_367,vii'>PVA_367,v_367,vii</a>)</small></small></h2>

	svaniścitattvameteṣāṃ svāṅga eva samīkṣyate ।
	niścayo bahirarthe tu nāsāvanavabhāsite ॥ 731 ॥ (PVA)

<h2 id='367,vi'>367,vi <small><small></small></small></h2>

pratibhāsasmaraṇātirekeṇa na niścayo nāma । na tāvatpratibhāsanamarthasya pratibhāsābhāve ca na smaraṇaṃ । tato'parasya niścayasyābhāvāt niścayo bahirartha iti vacanamātrakamevaitaditi vyartha ।

<h2 id='367,vii'>367,vii <small><small></small></small></h2>

	duṣṭajñānagṛhīterthe pratiṣedho hi yujyate ।
	agṛhītagrahagrāhaniṣedhaḥ kinna yuktimān ॥ 732 ॥ (PVA)
	gṛhītamātrabādhe tu svapakṣasyā styasiddhatā ।
	agṛhītasya satvantu bhavatā kathamucyate ॥ 733 ॥ (PVA)
	agrāhyatvācca bhedena viśeṣaṇaviśeṣyayoḥ ।
	aprasi ddhobhayatvaṃ vā vācyamanyatarasya vā ॥ 734 ॥ (PVA)
	bhedena pūrvagrahaṇātpaścāttattvanirūpane<?>〈 ṇe〉 ।
	na bhedaḥ paramārthena tataḥ kimvā virudhyate ॥ 735 ॥ (PVA)
	viśeṣaṇaviśeṣyattvaṃ vyāvṛttiparikalpitaṃ ।
	kāryakṛddhauddharāddhānte na gataṃ śrutigocaraṃ ॥ 736 ॥ (PVA)
	cakṣu śśrotrośca yañjñānaṃ viśeṣaṇaviśeṣyayoḥ ।
	tannirālambanatvena svavāgvādho na kasyacit ॥ 737 ॥ (PVA)
	sambhavosti prabhedasya viśeṣaṇaviśeṣyayoḥ ।
	tato nirūpaṇā kinna pratijñārthasya śobhanā ॥ 738 ॥ (PVA)

<h2 id='367,xv'>367,xv <small><small>(<a href='docExplore?doc_id=PVA_367,xv_367,xvi'>PVA_367,xv_367,xvi</a>)</small></small></h2>

api ca ।

<h2 id='367,xvi'>367,xvi <small><small></small></small></h2>

	nirālambanatā nāma na kiñcidvastu gamyate ।
	tenaitadvyatirekādau praśno naivopapattimān ॥ 739 ॥ (PVA)
	yadyavastu kathantvasmāṃstvaṃbodhayitumicchasi ।
	budhyase vā svabudhyā tvaṃ kalpayitvātha sādhyate ॥ 740 ॥ (PVA)
<368>
	asataḥ kalpanā kīdṛk tat kliṣṭau vastu sajyate ।
	kathamiṣṭamabhāve cedvastu so 'pīti vakṣyate ॥ 741 ॥ (PVA)

<h2 id='368,ii'>368,ii <small><small>(<a href='docExplore?doc_id=PVA_368,ii_368,iii'>PVA_368,ii_368,iii</a>)</small></small></h2>

uktametadvyāvṛttibhedakalpitena rūpeṇa viśeṣaṇaviśeṣyabhāvo nirālambanatvaṃ kalpitabāhyālambanabhedena pṛthagivavyavasthāpyate । tathābhūtasvarūpabodhanāya na paramārthato bheda pratipādyate'bhedapratipādatasya vastutvāt । avastuni kalpanā kathamiti cet । ata eva । anyathā

<h2 id='368,iii'>368,iii <small><small></small></small></h2>

	vastunaḥ kalpanā kīdṛk tathā'vastu prasajyate ।
	abhāve kalpanāvṛttirna ca vastu sa vidyate ॥ 742 ॥ (PVA)
	atha pratyaya ityeṣa karmabhāvādi vā bhavet ।
	bhāvādiṣu virodhaḥ syātkarma cetsiddhasādhanaṃ ॥ 743 ॥ (PVA)

<h2 id='368,v'>368,v <small><small>(<a href='docExplore?doc_id=PVA_368,v'>PVA_368,v</a>)</small></small></h2>

karma na ucyate pratyaya ityeṣa dharmirūpo'nyaḥ karmavyutpatyā vā syāt pratyāyyata iti pratyayaḥ । athavā pratītiḥ pratyayaḥ । pratyāyayati pratyāyyate'neneti vā pratyaya iti । bhāvakartṛkaraṇarūpatā vā syāt sarvametadanupapannaṃ । yadi pratītiḥ pratyayaḥ sā pratyāyyena vinā na bhavati । evaṃ kartrādikamapi । tataśca pratyaya iti bāhyārthāpekṣaḥ । nirālambana iti tadabhāva iti parasparavirodhitā ।

<h2 id='368,vi'>368,vi <small><small>(<a href='docExplore?doc_id=PVA_368,vi'>PVA_368,vi</a>)</small></small></h2>

tadasat । yadi pratītiḥ pratyayaḥ sā svātmaniṣṭhā'nyena vinā na bhavatīti kuta etat । anyasya tasyāmadarśanāt । svarūpameva ca tatra pratyāyyaṃ bhaviṣyati kimanyena । tathā ca pratipāditaṃ । pratyāyayati pratyāyyate'nenātmaiveti kimvirodhagatamatra । karma cet karmatvaṃ nāma nāvagamyate । svarūpeṇa hi nīlādikaṃ pratibhāsate na tu tasyāparā karmatā nāma । yadyasāvanyena kartrā svavyāpāreṇārthyamāna upalabhyeta tadevālambanamanyasya tacca nirākriyate yadi kathaṃ siddhasādhanam । kiṃtvasāvarthyamāna eva na sidhyati । tataḥ kathaṃ karmatayā tasyālambanabhāvaḥ । svarūpeṇa tadā labhyate cedidamidānīṃ siddhasādhanam ।

<h2 id='368,vii'>368,vii <small><small>(<a href='docExplore?doc_id=PVA_368,vii_368,x'>PVA_368,vii_368,x</a>)</small></small></h2>

nanvālamvyamāna ātmanā ahaṃ nīlaṃ pratyemīti pratīyate । tadasat ।

<h2 id='368,viii'>368,viii <small><small></small></small></h2>

	ahamityapi yat jñānantaccharīrendriyātmavit ।
	ahaṃ kāṇaḥ sukhī gauraḥ samānādhāravedanāt ॥ 744 ॥ (PVA)

<h2 id='368,ix'>368,ix <small><small></small></small></h2>

na hīndriyādibhyo'paramātmānamahaṃ pratyayālambanatvenopalabhāmahe ।

<h2 id='368,x'>368,x <small><small></small></small></h2>

	yena preraṇameteṣāṃ sa ātmā cedananyavit ।
	svasvabhāvodayādeṣāṃ pramāṇaṃ nāparaṃ kvacit ॥ 745 ॥ (PVA)
	udayaśca yato dṛṣṭaḥ sa eva prerako yadi ।
	anyonyapratyayatvena prerakāste parasparam ॥ 746 ॥ (PVA)
	samudāyāttadanyasya samudāyasya sambhave ।
	kāryakāraṇabhāvena vyavahāraḥ pravarttate ॥ 747 ॥ (PVA)
	buddhirūpavivekena prerakaṃ nānyadīkṣyate ।
	pūrvapūrvastathābhūtābhyāso vā prerakaḥ kvacit ॥ 748 ॥ (PVA)
	sukhendriyākārabuddheryadi buddhyantarodayaḥ ।
	nīlādyākāratāṃ prāptaṃ tatkutaḥ karmakartṛtā ॥ 749 ॥ (PVA)
	samānakālavṛttau vā vyāpāro na parasparaṃ ।
	tataḥ karmādibhāvānāṃ na bhāva upapattimān ॥ 750 ॥ (PVA)

<h2 id='368,xvi'>368,xvi <small><small>(<a href='docExplore?doc_id=PVA_368,xvi_369,i'>PVA_368,xvi_369,i</a>)</small></small></h2>

yattūktaṃ ।

<h2 id='368,xvii'>368,xvii <small><small></small></small></h2>

	pratya yasya hi rūpādernirālambanateṣyate ।
	svavijñānātmakattvena kiñcinnālambate hyasau ॥ 751 ॥ (PVA)

<h2 id='368,xviii'>368,xviii <small><small></small></small></h2>

tadatyantamasat । yataḥ ।

<h2 id='368,xix'>368,xix <small><small></small></small></h2>

	pratyayasya na rūpādernirālambanateṣyate ।
	abodharūpavyāvṛttaḥ svāṅgamālambate hyasau ॥ 752 ॥ (PVA)

<369>

<h2 id='369,i'>369,i <small><small></small></small></h2>

vyatiriktālambanatvena tu nirālambanatā vijñānātmakatvenaiva sutarāmiti pratipāditam । yatpunarabhyadhāyi ।

<h2 id='369,ii'>369,ii <small><small>(<a href='docExplore?doc_id=PVA_369,ii_369,v'>PVA_369,ii_369,v</a>)</small></small></h2>

karttṛtve karaṇattve vā pakṣattvaṃ śabdayorapi 〈।〉

<h2 id='369,iii'>369,iii <small><small></small></small></h2>

	tannirālambalanatvena pakṣābhāvaḥ prasajyata iti ॥ 753 ॥ (PVA)

<h2 id='369,iv'>369,iv <small><small></small></small></h2>

tadatisubhāṣitaṃ । yataḥ । tābhyāmapi kila pratyāyyate nirālambanapratyayaśabdābhyāṃ tataḥ tayorapi pratyayatvaṃ । tadanālambanatvena kaścitpratyakṣaḥ śabdagatamātrakameva kevalaṃ ।

<h2 id='369,v'>369,v <small><small></small></small></h2>

	arthī nālambanaṃ tatra vyāvṛttiḥ śabdagocaraḥ ।
	tasya samvāditāmātrāt pakṣatvaṃ na virudhyate ॥ 754 ॥ (PVA)

<h2 id='369,vi'>369,vi <small><small>(<a href='docExplore?doc_id=PVA_369,vi'>PVA_369,vi</a>)</small></small></h2>

nahi śabdagocara eva pakṣaḥ । sādhanaviṣayatvāttasya । sādhanañca pratyakṣalakṣaṇo'nupalambhaḥ । tena svākārālambanatā sādhyā sā pakṣaḥ । kathaṃ pakṣābhāvaḥ । pratyaya iti cātra jñānaṃ prakaraṇādavagataṃ tatkathaṃ śabdadvārakadūṣaṇāvasaraḥ । nahi yāvadvayutpattyā viṣayīkriyate sa śabdapratipādyo 'pi tu prakaraṇāyāta evānyathā na śabdādarthagatiḥ । sāmānyaśabdānāmapi prakaraṇādviśeṣavṛttinopalabhyate, saindhavamānayeti yathā । bhojanabelāyāṃ lavaṇasyaiva pratītiḥ । idamapyekaphūtkāreṇaiva gataṃ । yadāha ।

<h2 id='369,vii'>369,vii <small><small>(<a href='docExplore?doc_id=PVA_369,vii_369,x'>PVA_369,vii_369,x</a>)</small></small></h2>

	pratyāyyena ca vākyena vinā kartrādyasambhavaḥ ।
	pratyaye tannimitte vā bādhaḥ svavacanena te ॥ 755 ॥ (PVA)

<h2 id='369,ix'>369,ix <small><small></small></small></h2>

yadi na pratyāyapayati kiñcitpratyāyyate vā na tena, kathamasau tathā, pratyayaviṣayābhāve vā kimviṣayā pratītiriti । yataḥ ।

<h2 id='369,x'>369,x <small><small></small></small></h2>

	pratyāyyena hi bhinnena vinā kartrādisambhavaḥ ।
	pratyaye tannimitte ca bādhaḥ svavacanātkathaṃ ॥ 756 ॥ (PVA)
	kalpitaḥ karmakartrādiḥ paramārtho na vidyate ।
	ātmānamātmanaivātmā nihantīti nirucyate ॥ 757 ॥ (PVA)

<h2 id='369,xii'>369,xii <small><small>(<a href='docExplore?doc_id=PVA_369,xii_369,xiv'>PVA_369,xii_369,xiv</a>)</small></small></h2>

abāhyanimittau ca pratyayaśabdārtho na svavacanabādhaḥ ॥

<h2 id='369,xiii'>369,xiii <small><small></small></small></h2>

	athāpi rūḍhirūpeṇa pratyayaḥ syāttathāpi tu ।
	grāhakaṃ vastu naḥ siddhaṃ pratyayonyasya vastunaḥ ॥ 758 ॥ (PVA)

<h2 id='369,xiv'>369,xiv <small><small></small></small></h2>

rūḍhirūpeṇāpi pratītinirapekṣaḥ pratyayaśabdo vyatiriktasyaiva vastunaḥ siddhaḥ pratyaya iti । tataḥ siddhameva lokaprasiddhayā bāhyavastuviṣayattvaṃ । nahi lokaprasiddhamanyathā śakyavidhānaṃ ।

<h2 id='369,xv'>369,xv <small><small>(<a href='docExplore?doc_id=PVA_369,xv_369,xvi'>PVA_369,xv_369,xvi</a>)</small></small></h2>

tadasat ।

<h2 id='369,xvi'>369,xvi <small><small></small></small></h2>

	lokaprasiddhimātreṇa na vastūnāṃ vyavasthitiḥ ।
	vicārakasya lokasya vastusiddhau nimittatā ॥ 759 ॥ (PVA)
	samvedanātirekeṇa lokaḥ ko vārthasiddhaye ।
	samvedanasya lokattve tadanālambanīkṛtaṃ ॥ 760 ॥ (PVA)
	samvedanaṃ vinā loko yadi tattvaṃ vivecayet ।
	vivecayeyuḥ sarvemī janātmānaḥ śilādayaḥ ॥ 761 ॥ (PVA)

<h2 id='369,xix'>369,xix <small><small>(<a href='docExplore?doc_id=PVA_369,xix_370,v'>PVA_369,xix_370,v</a>)</small></small></h2>

yadapyucyate ।

<370>

<h2 id='370,i'>370,i <small><small></small></small></h2>

	tamabhyupetya pakṣaśceda abhyupetaṃ virudhyate ।
	viśeṣya 〈syā'〉 prasiddhiśca tavāsmākamatādṛśe ॥ 762 ॥ (PVA)

<h2 id='370,iii'>370,iii <small><small></small></small></h2>

tādṛśe vastvantarapratyāyake tavāsiddhirviśeṣye pratyaye'smākamanyathābhūte । tathā ।

<h2 id='370,iv'>370,iv <small><small></small></small></h2>

ātmadharmasvatantratvakalpane 'pi tathā bhavet 〈।〉

<h2 id='370,v'>370,v <small><small></small></small></h2>

	na ca pratyayamātrattvaṃ kiñcidastyanirūpaṇāditi ॥ 763 ॥ (PVA)

<h2 id='370,vi'>370,vi <small><small>(<a href='docExplore?doc_id=PVA_370,vi'>PVA_370,vi</a>)</small></small></h2>

tathā hi । yadi vyatiriktasādhanatvamabhyupagamya pratyayaḥ pakṣīkriyeta sa tathābhūto dharmī na bhavataḥ siddhaḥ । nahi bauddhasyaivamabhyupagamaḥ । atha viparyayābhyupagamo'vyatiriktasādhanatvaṃ tathāsati prativādināmasmākamasiddhaḥ । na hayavyatiriktasādhanaḥ pratyayorasmābhirabhyupagataḥ, evamātmadharmatvaṃ bau dadhā nā masiddhaṃ । svatantrattvaṃ ca mī māṃ sa kā nāṃ । na ca pratyayamātramasti । yasya dharmittvamubhayapakṣavyatirekeṇa nirūpayitumaśakyatvāditi । tadyathākathañcinmukhamastītyuktaṃ । yataḥ uktametat ।

<h2 id='370,vii'>370,vii <small><small>(<a href='docExplore?doc_id=PVA_370,vii_370,viii'>PVA_370,vii_370,viii</a>)</small></small></h2>

	vivādapadabhūtasyāvaśyamevāprasiddhatā ।
	prasiddhistasya cejjñātā sādhanaṃ kasya sādhanam ॥ 764 ॥ (PVA)

<h2 id='370,viii'>370,viii <small><small></small></small></h2>

ya eva hi vyatiriktasādhanadharmaḥ pratyaya dharmiṇo viśeṣaṇattvenāsiddha iti tadasiddhidvāreṇa viśeṣyāsiddhayudbhāvānāṃrtha bhavatā sa eva vivādāspadībhūtaḥ bhavatā sādhyaḥ, tena ca viśeṣaṇenāsiddhatvamiṣyata eva dharmiṇaḥ । sādhanakāle yadi tu sa eva siddhaḥ kimidānīṃ siddhopasthāyināṃ sādhanena । natvasiddhaviśeṣaṇaḥ pakṣo duṣṭa eva yathā sāṃ khyaṃ prati vināśī śabda iti ।

<h2 id='370,ix'>370,ix <small><small>(<a href='docExplore?doc_id=PVA_370,ix_370,xii'>PVA_370,ix_370,xii</a>)</small></small></h2>

tadasat । yataḥ ।

<h2 id='370,x'>370,x <small><small></small></small></h2>

	sākhyaṃpratyapi pakṣasya duṣṭattvaṃ vinivāritam ।
	nahi dṛṣṭāntasiddhe'rthe pakṣe'siddhaviśeṣaṇaḥ ॥ 765 ॥ (PVA)
	aprasiddhotha dṛṣṭānte vināśo hetuduṣṭatā ।
	anaikāntikatā vā syāddhetorvā syādviruddhatā ॥ 766 ॥ (PVA)

<h2 id='370,xii'>370,xii <small><small></small></small></h2>

yadi pakṣe na siddho nirāma (= svanāśaḥ) iti doṣaḥ । tadasat । tata eva sādhyate । tato'prasiddhaviśeṣaṇattvameva pakṣasyādoṣaḥ kathamasau doṣaḥ । nahi svarūpameva doṣaḥ । atha dṛṣṭānte'siddhistadā dṛṣṭāntadoṣo hetudoṣo veti na pakṣadoṣatā ।

<h2 id='370,xiii'>370,xiii <small><small>(<a href='docExplore?doc_id=PVA_370,xiii_370,xv'>PVA_370,xiii_370,xv</a>)</small></small></h2>

	na cātmadharmatā'siddhau dharmānapratyayo bhavet ।
	na hyākāśaguṇāsiddhau śabdo dharmī na siddhyati ॥ 767 ॥ (PVA)

<h2 id='370,xv'>370,xv <small><small></small></small></h2>

śrotragrahaṇamātreṇaiva tasya dharmitvaṃ । anyathā na kaściddharmī bhavetprativādyupakṣitasya dharmasya sarvatrāsiddhatvāt । tasmādayamadoṣa eveti yatkiñcidetat । tata evāparamapi paroditamayuktaṃ ।

<h2 id='370,xvi'>370,xvi <small><small>(<a href='docExplore?doc_id=PVA_370,xvi_371,i'>PVA_370,xvi_371,i</a>)</small></small></h2>

	śabdārtha mātrarūpeṇa yathānyeṣāṃ nirūpaṇaṃ ।
	tathāpi bhavato na syādvādyabhedamanicchata ॥ 768 ॥ (PVA)
iti

<371>

<h2 id='371,i'>371,i <small><small></small></small></h2>

vācakādvācyantarebhyaśca bhedānabhyupagamādyasya ca vādinaḥ śabdārthamātrarūpeṇāpi nirūpaṇamaśakyaṃ sāmānyānabhyupagameva dharmādivikalpane sati paravādinā tena pratyavasthātumaśakyamiti ।

<h2 id='371,ii'>371,ii <small><small>(<a href='docExplore?doc_id=PVA_371,ii'>PVA_371,ii</a>)</small></small></h2>

tadasat । pratyaya ityaviśeṣaṇaṃ śabdārthamātraṃ vijñānamiti yo'rthaḥ pratibhāsanamiti yasya paryāyaḥ tasya siddhatvāt । asadetat । dvicandrādipratyayenyatra ca yatpratyayatvaṃ । tadekākāraparāmarṣaviṣayaḥ siddhameva । tasya tu punaḥ kintattvamityaparaṃ sakalaṃ vicāryatvātsādhyamadhyamadhyāsīnamasiddhamiti kimayuktaṃ । atrāsiddhatā paścādākṣipya nirākariṣyate । anyaducyate tāvat ।

<h2 id='371,iii'>371,iii <small><small>(<a href='docExplore?doc_id=PVA_371,iii_371,iv'>PVA_371,iii_371,iv</a>)</small></small></h2>

	nirālambanatā ceha sarvathā yadi sādhyate ।
	viśeṣaṇāprasiddhiḥ syād dṛṣṭāntaśca na vidyate ॥ 769 ॥ (PVA)

<h2 id='371,iv'>371,iv <small><small></small></small></h2>

sarva eva pratyayo nirālambanaḥ sādhyaḥ । ko dṛṣṭāntastatra । atha jāgratpratyayastathāpyasiddha eva dṛṣṭāntaḥ । svapnapratyayasyāpi sālambanatvātkathañcittatkālānyakālavastvālambanatvāt । atha tatkālālambanābhāvaḥ । tadā

<h2 id='371,v'>371,v <small><small>(<a href='docExplore?doc_id=PVA_371,v_371,vii'>PVA_371,v_371,vii</a>)</small></small></h2>

	kenaciccetprakāreṇa nirālambanatocyate ।
	rasajñānasya rūpādiśūnyatvātsiddhasādhanam ॥ 770 ॥ (PVA)

<h2 id='371,vi'>371,vi <small><small></small></small></h2>

yathā yasya yadālambanantatkālamanyakālādi vā tathā tatsālambanamabhyupagantavyaṃ । tathāpyanālambanattve rasajñānamapi rūpeṇānālambanamiti prāptaṃ tacceṣyata eveti siddhasādhanaṃ ।

<h2 id='371,vii'>371,vii <small><small></small></small></h2>

	atha buddhiryadākārā tadālambanavāraṇam ।
	svākārasyābhyupetatvāttadabhāvo virudhyate ॥ 771 ॥ (PVA)

<h2 id='371,viii'>371,viii <small><small>(<a href='docExplore?doc_id=PVA_371,viii_371,x'>PVA_371,viii_371,x</a>)</small></small></h2>

grāhakāṃśo hi jñānasya nārthākāratā । kintarhi jñānākārataiveti bhavatāmabhyupagamaḥ । tatredānīṃ jñānasya grāhyābhāvaḥ prasakto'niṣṭaśca । tatra grāhyātmanālambyena bhāvyaṃ atha bāhyannālambanaṃ ।

<h2 id='371,ix'>371,ix <small><small></small></small></h2>

tadasat ।

<h2 id='371,x'>371,x <small><small></small></small></h2>

	bāhyānālambanattve 'pi bāhya ityagraho yadi ।
	stambhādau naiva tadbuddhirityevaṃ siddhasādhanam ॥ 772 ॥ (PVA)

<h2 id='371,xi'>371,xi <small><small>(<a href='docExplore?doc_id=PVA_371,xi_371,xii'>PVA_371,xi_371,xii</a>)</small></small></h2>

atrāpi bahirghaṭa iti buddhistatrāpi na ghaṭa evālambanaṃ । api tu bahirviṣaya eva । tatsāmānādhikāraṇyāttu ghaṭe tathā pratyayaḥ ।

<h2 id='371,xii'>371,xii <small><small></small></small></h2>

	atha stambhādirūpeṇa nirālambanatocyate ।
	samvedanasya dṛṣṭattvāttadvirodhaḥ prasajyate ॥ 773 ॥ (PVA)
	dvicandrādiṣu tulyañcedindriyāprāptito hi saḥ ।
	tatrānālambanoktiḥ syānnārthasamvittyabhāvata ॥ 774 ॥ (PVA)

<h2 id='371,xv'>371,xv <small><small>(<a href='docExplore?doc_id=PVA_371,xv'>PVA_371,xv</a>)</small></small></h2>

idriyeṇa cakṣurādinā prāptaṃ gṛhṇāti buddhirita nirālambanatocyate । dvicandrādibuddheḥ । na tu tadālambanameva । ekacandrapratipattirāsīdasya prāgiti tena samprayogeṇa indriyeṇa dvayasyetyanālambanā । na tu sarvadā'rtha eva nāsti । ekacandradarśane sati tadviparyaye nālambanatvamiti kāraṇamanālambanatvapratipatteḥ । etadeva darśayati ।

<h2 id='371,xvi'>371,xvi <small><small>(<a href='docExplore?doc_id=PVA_371,xvi_372,i'>PVA_371,xvi_372,i</a>)</small></small></h2>

	sarvatrārthendriyāṇāṃ na saṃyogasadasattayā ।
	samvittau vidyamānāyāṃ sadasadgrāhyatāsthitiḥ ॥ 775 ॥ (PVA)
	bhavata stvindriyādīnāmabhāvād grahaṇādṛte ।
	nālambanatvahetuḥ svānniṣedhaḥ tena yujyate ॥ 776 ॥ (PVA)

<372>

<h2 id='372,i'>372,i <small><small></small></small></h2>

nirālambanāḥ pratyayā iti । tadetadalīkakalpanāmalamalīmasañcetaḥ pareṇāhaṅkāramāviṣkṛtamiti mahatī mohasya mahīyastā । tathā hi 〈।〉

<h2 id='372,ii'>372,ii <small><small>(<a href='docExplore?doc_id=PVA_372,ii_372,iv'>PVA_372,ii_372,iv</a>)</small></small></h2>

	nirālambanaśabdasyā svāṃśālambābhidheyatā ।
	prasiddhā cetpramāṇena dūṣaṇaṃ dūṣaṇaṃ katham ॥ 777 ॥ (PVA)

<h2 id='372,iii'>372,iii <small><small></small></small></h2>

paraparikalpitayākṣagrāhyālambananiṣedhena svāṃśālambana evāyaṃ śabdaḥ prayukta iti prakaraṇāditaḥ pratītiḥ । anyathā śabdādarthapratītyabhāvāt । tatra śabdādayamarthaḥ pratīyate loke kathamasya nirūpaṇamaśakyaṃ ।

<h2 id='372,iv'>372,iv <small><small></small></small></h2>

nanu na tasyāpi vācakādvācyāntarācca bheda iti kathaṃ śabdārthamātrasya dharmitvamityuktaṃ ।

<h2 id='372,v'>372,v <small><small>(<a href='docExplore?doc_id=PVA_372,v'>PVA_372,v</a>)</small></small></h2>

sattyamuktamayuktantūktamiti kintena । nedamidānīmevādvaitamāyātaṃ yato bhedo na syādapi tu bhinna eva pratyayāntarebhyaḥ parasparañca । tatra ghaṭaśabdādanyaḥ pratyayo'nyaśca ghaṭaḥ śabdādityādi । śabdāśca gṛhītamevārthaṃ prāk smaraṇaviṣayatāmupanayanti । tatra ye te pratyayā nīlādyālambanatvena bhavataḥ pratītigocarāste nirālambanā iti paramavabodhayataḥ kimayuktaṃ । yadi kaścidanagnikameva dhūmaṃ pratyeti sa kimevaṃ na vaktavyaḥ, tvayā'nagnitvena yaḥ pratīyate dhūmaḥ sa tathā na bhavatīti । kuto vā doṣasambhāvanā vaktuḥ । atha sāgnittvena pūrvadṛṣṭena sa bodhayituṃ śakya iha tu kathaṃ । ihāpi nirālambanaṃ taimi 〈ri〉 kajñānaṃ siddhameva bāhyasyāsambhavāt । tatrāpi gaganamālambanamiti cet । yathā tarhi keśālambane gaganamālambanaṃ tathā gaganālambane 'pi anyadeva । pratibhāsamānasyālambanattvābhāvāt । pratibhāsamānameva gaganapratyaye ālambanamiti cet । ihāpyastu keśapratyaye sarvatra viparītakhyātismṛtisaṃpramoṣaḥ । laukikeṣvādikalpanā na vā kvaciditi ekānta evaḥ ।

<h2 id='372,vi'>372,vi <small><small>(<a href='docExplore?doc_id=PVA_372,vi^1'>PVA_372,vi^1</a>)  (<a href='docExplore?doc_id=PVA_372,vi^2'>PVA_372,vi^2</a>)</small></small></h2>

atha sālambanamekacandrajñānamupalabdavato dvicandravijñānaṃ nirālambanamiti yuktaṃ । ekacandravijñānanantu kathaṃ । tadapi tajjātīyatvāditi pratipāditaṃ । bādhitatvāditi cet । tatrāpi bādhitatvamiti pratipāditam । ca cāpratibhāsamānamālambanamiti pratipādayiṣyamāḥ । jñānatvañca nīlādeḥ pratipādayiṣyate । yathā ca keśādijñānaṃ kāśādināsālambanaṃ tathā nīlarūpaṃ jñānaṃ pītamadhurādinā sālambanamiti prāptaṃ । kathaṃ rasādyanālambanatvena siddhasādhanaṃ rūpajñānasya । atha raśmitaptoṣaramantareṇa na bhavati jalajñānaṃ rasādikamantareṇāpi kimbhavati rūpavijñānaṃ । bhavati ca sattyajale taptoṣaramantareṇāpi jalajñānaṃ । viśeṣastatreti cet । parasparasya viśeṣād dvayamapyanālambanamanyathā veti prāptaṃ । bhavatu dvayamapi sālambanamiti cet । yadi pratibhāsamānena raśmitaptoṣaramityādi na vaktavyam । apratibhāsamānamālambanaṃ kāra 〈ṇa〉ttveneti cet । vāsanā bhaviṣyatīti siddhamasmatsamīhitaṃ । pratibhāsamānameva tarhi bhavatu kimanyeneti cet । pratyakṣānumānayorbhedābhāvaprasaṅgāt pratibhāsamāne sakalaṃ pratyakṣameva ।

<h2 id='372,vii'>372,vii <small><small>(<a href='docExplore?doc_id=PVA_372,vii_373,ii'>PVA_372,vii_373,ii</a>)</small></small></h2>

	bhrāntābhrāntavibhāgaśca na syāllokaprasiddhibhāk ।
	svarūpe sarvamabhrāntaṃ pararūpe viparyayaḥ ॥ 778 ॥ (PVA)
	prāpteḥ sālambanatvañcet prāptirnnāstīti sādhitaṃ ।
	marīcikājalabhrānteḥ prāptiḥ syādapi tad bhavet ॥ 779 ॥ (PVA)

<373>

<h2 id='373,i'>373,i <small><small></small></small></h2>

sarvadā nāsti sarvatra sarvadā neti dṛśyate । kṣaṇikatvāt

<h2 id='373,ii'>373,ii <small><small></small></small></h2>

	avinaṣṭa bhavedeva vināśī sa kathambhavet ॥ 780 ॥ (PVA)

<h2 id='373,iii'>373,iii <small><small>(<a href='docExplore?doc_id=PVA_373,iii_373,vii'>PVA_373,iii_373,vii</a>)</small></small></h2>

pratyabhijñānirastaiva tataḥ sarva samaṃjasam ।

<h2 id='373,iv'>373,iv <small><small></small></small></h2>

tasmātpratyakṣānumānābhyāṃ pratīteḥ sakalamanālambanaṃ । uktaḥ śeṣaḥ ।

<h2 id='373,v'>373,v <small><small></small></small></h2>

evaṃ paraparikalpitaṃ viśeṣaṇamanūdya yadi tannirākriyate ka ivātra doṣaḥ । anenedamapi nirākṛtaṃ । yadāha ।

<h2 id='373,vi'>373,vi <small><small></small></small></h2>

tathā hi 〈।〉

<h2 id='373,vii'>373,vii <small><small></small></small></h2>

	bahirbhāvāprasiddhatvāttenānālambanā matiḥ ।
	kathañca sādhyate naiṣa pakṣo hi jñāyate yadā ॥ 781 ॥ (PVA)
	yathānyabodhanāśakternnāprasiddhe viśeṣaṇe ।
	pakṣasiddhistathaiva syādviśeṣaṇaviśeṣaṇe ॥ 782 ॥ (PVA)
	nāprasiddhe padārthe hi vākyārthaḥ saṃpratīyate ।
	tatpūrvakattvātpakṣaśca vākyārthaḥ sthāpayiṣyate ॥ 783 ॥ (PVA)

<h2 id='373,x'>373,x <small><small>(<a href='docExplore?doc_id=PVA_373,x_373,xi'>PVA_373,x_373,xi</a>)</small></small></h2>

matvarthasya sādhyatvamiti sthāpayiṣyata iti ।

<h2 id='373,xi'>373,xi <small><small></small></small></h2>

tadetadasadeva । yenaiva bāhyamālambanamasiddhaṃ paramārthataḥ । pareṇa kevalamabhyupagaṃta । tata eva niṣidhyate । bhrāntinirāsāya sādhanapravṛtterityetatpaścātpratipādayiṣyate । pramāṇaprasiddhasya tu kathamabhāvaḥ sādhyaḥ syāt । pramāṇasya bādhanadvāreṇeti cet । na । pramāṇasya pramāṇena bādhanāyāmanāśvāsena pramāṇatocchedaprasaṅgāt । na viruddhāvyabhicārī nāma sambhavatīti pratipādayiṣyāmaḥ । deśakālādau dṛṣṭasyānyatra niṣedha iti cet । na prāgabhāvāt ।

<h2 id='373,xii'>373,xii <small><small>(<a href='docExplore?doc_id=PVA_373,xii_373,xiv'>PVA_373,xii_373,xiv</a>)</small></small></h2>

	nahi deśāntarādau yaddṛṣṭamanyatra kalpyate ।
	bhrāntyabhāvena tatrāsya vṛthābhāvasya sādhanaṃ ॥ 784 ॥ (PVA)

<h2 id='373,xiii'>373,xiii <small><small></small></small></h2>

atha kutaścicchāstrādanyato vā pramāṇābhāvādanyatra kalpanā । nahi bhrāntayo na dṛśyante । evantarhi ।

<h2 id='373,xiv'>373,xiv <small><small></small></small></h2>

	pramāṇadṛṣṭe yā bhrāntirdeśādau kvacideva sā ।
	nivartyate pramāṇena bhrāntāveva tu kā'kṣamā ॥ 785 ॥ (PVA)

<h2 id='373,xv'>373,xv <small><small>(<a href='docExplore?doc_id=PVA_373,xv_373,xvi'>PVA_373,xv_373,xvi</a>)</small></small></h2>

yā hi kadācid bhrāntiḥ sā nivarttyate । yā tu punaratyantaṃ sā kinnanivarttayitavyā । tannivarttane mahān puruṣakāraḥ ।

<h2 id='373,xvi'>373,xvi <small><small></small></small></h2>

nanu sā'nyatra bādhakapramāṇopadarśanena nivarttyate । yā tu sadā bhrāntireva sā kathannivarttayitavyā । bādhakābhāvācca kathaṃ sā bhrāntirityucyate । tadapyasat । yato bādhako nāma nāstyeva । tathā hi ।

<h2 id='373,xvii'>373,xvii <small><small>(<a href='docExplore?doc_id=PVA_373,xvii_373,xx'>PVA_373,xvii_373,xx</a>)</small></small></h2>

	bādhakaḥ kintaducchedī kimvā grāhyasya hānikṛt ।
	grāhyābhāve jñāpako vā trayaḥ pakṣāḥ paraḥ kutaḥ ॥ 786 ॥ (PVA)

<h2 id='373,xix'>373,xix <small><small></small></small></h2>

yadi bādhako bādhyapratyayābhāvaṃ karoti tadālambasya vā । tadā tajjātamajātaṃ vā ।

<h2 id='373,xx'>373,xx <small><small></small></small></h2>

	ajātasya kathantena tasyābhāvo vidhīyatāṃ ।
	na jātu kharaśṛṅgasya dhvaṃsaḥ kenacidāhitaḥ ॥ 787 ॥ (PVA)
	jātasyāpi na bhāvasya tathābhāvo vidhīyate ।
	tadastihetoḥ tannāsti bādhakāditi sāhasam ॥ 788 ॥ (PVA)

<374>

<h2 id='374,i'>374,i <small><small>(<a href='docExplore?doc_id=PVA_374,i_374,iii'>PVA_374,i_374,iii</a>)</small></small></h2>

yadi jātosau bhāvaḥ kena tasyābhāvaḥ kriyate । daivaraktāḥ kiṃśukāḥ ka enānadhunā rañcayati ।

<h2 id='374,ii'>374,ii <small><small></small></small></h2>

atha jātaḥ kāraṇāttathā sati yathā jātaḥ tathāsti kathaṃ vināśāveśaḥ । tathā sati tadeva naṣṭaṃ tadeva saditi mahadasamañcasaṃ । atha yathā na jātastathā vināśyate । tathā sati ।

<h2 id='374,iii'>374,iii <small><small></small></small></h2>

	anyarūpeṇa jātasya yadyanyena vināśyatā ।
	nīlāderanyapītādirūpeṇāstu vināśyatā ॥ 789 ॥ (PVA)

<h2 id='374,iv'>374,iv <small><small>(<a href='docExplore?doc_id=PVA_374,iv_374,v'>PVA_374,iv_374,v</a>)</small></small></h2>

na ca tasya tadrūpamiti ta eva daivaraktāḥ । tena ca

<h2 id='374,v'>374,v <small><small></small></small></h2>

	svarūpeṇāsau paścād vināśyate'tha sarvadā ।
	yadi paścādvināśyeta pūrvaṃ tadrūpatā bhavet ॥ 790 ॥ (PVA)
	tena rūpeṇa jātasya kathaṃ paścādvināśanaṃ ।
	tadaiva tena rūpeṇa jātaṃ paścādvināśyate ॥ 791 ॥ (PVA)
	paścāttadrūpanāstitve daivaraktaḥ sa kiṃśukaḥ ।
	pūrvamevāsya nāśaścet kāraṇādeva tattathā ॥ 792 ॥ (PVA)

<h2 id='374,viii'>374,viii <small><small>(<a href='docExplore?doc_id=PVA_374,viii_374,xiii'>PVA_374,viii_374,xiii</a>)</small></small></h2>

nāśakena paraṃ kāryaṃ kimasyeti nirūpyatām ।

<h2 id='374,ix'>374,ix <small><small></small></small></h2>

etadālambanavināśe 'pi samānaṃ । tathā hi ।

<h2 id='374,x'>374,x <small><small></small></small></h2>

	yathā sa jātastenāsya rūpeṇa na vināśanaṃ ।
	yathā na jātastenāpi na rūpeṇa vināśanaṃ ॥ 793 ॥ (PVA)
	vyarthakatvādaśakyatvātpramāṇenāpratītitaḥ ।
	asyārthasya kathanna syātkalpanāpi sacetasām ॥ 794 ॥ (PVA)

<h2 id='374,xii'>374,xii <small><small></small></small></h2>

athālambanābhāvaṃ jñāpayati bādhakaḥ ।

<h2 id='374,xiii'>374,xiii <small><small></small></small></h2>

tadapyasat ।

<h2 id='374,xiv'>374,xiv <small><small>(<a href='docExplore?doc_id=PVA_374,xiv'>PVA_374,xiv</a>)</small></small></h2>

	yadāsau dṛśyate bhāvastadābhāvo na vidyate ।
	yadā na dṛśyate bhāvo'darśanantasya bādhakaṃ ॥ 795 ॥ (PVA)
	tadā bhāvāprasiddhau ca nābhāvaḥ saviśeṣaṇaḥ ।
	viśeṣaṇāprasiddhau ca bodhaśaktiḥ kathantava ॥ 796 ॥ (PVA)
	viśeṣaṇamathānyatra siddhamatrānuvādavat ।
	bhāvarūpaṃ hi tattatra nābhāvasya viśeṣaṇam ॥ 797 ॥ (PVA)
	tadevānyatra nāstīti yadyevaṃ pratipādyate ।
	tathaiva pratipannasya niṣedhosya kimarthakaḥ ॥ 798 ॥ (PVA)
	anyathā pratipannasya tathāpi na niṣedhanaṃ ।
	prāguktametadeveti na punaḥ punarucyate ॥ 799 ॥ (PVA)
	na dṛśyate yadā bhāvaḥ tadā na syānniṣedhanaṃ ।
	smṛtyāvyā kṛtya tatrāsya kriyate cenniṣedhanaṃ ॥ 800 ॥ (PVA)
	smṛtyānurūpagrahaṇe na kathañcinniṣedhanaṃ ।
	smṛtyā svarūpagrahaṇe nābhāvasya viśeṣaṇam ॥ 801 ॥ (PVA)
	atha smṛtau vikalpe vā yadeva pratibhāsate ।
	tattāvanmātramevāsti bāhyarūpaṃ na vidyate ॥ 802 ॥ (PVA)

<h2 id='374,xxii'>374,xxii <small><small>(<a href='docExplore?doc_id=PVA_374,xxii_374,xxvii'>PVA_374,xxii_374,xxvii</a>)</small></small></h2>

evaṃ tarhi

<h2 id='374,xxiii'>374,xxiii <small><small></small></small></h2>

	lokapratītāvanyatra yadvāhyamiti bhāsate ।
	tattāvanmātramevāsti na tu tattattvamīkṣyate ॥ 803 ॥ (PVA)
	pratītimātramālambo na tu tadvāhyamīkṣyate ।
	svapnādipratyayebhyosya viśeṣagrahaṇannahi ॥ 804 ॥ (PVA)
	pratītimātrakādasya vāsanābalanirmitān ।
	na viśeṣapariccheda ityanālambanā matiḥ ॥ 805 ॥ (PVA)

<h2 id='374,xxvi'>374,xxvi <small><small></small></small></h2>

kathantarhi bādhyabādhakabhāvapratītiḥ ।

<h2 id='374,xxvii'>374,xxvii <small><small></small></small></h2>

	pratīyamānasyaikatvaṃ bhāvināro 'pya tatra ca ।
	bādhakapratyayāpāte tanmadhye bādhakasthitiḥ ॥ 806 ॥ (PVA)
	vādhako yadi nāyaṃ syādevameva bhavedayam ।
	avicchinnastataścedakāraṇambādhako mataḥ ॥ 807 ॥ (PVA)

<h2 id='374,xxix'>374,xxix <small><small>(<a href='docExplore?doc_id=PVA_374,xxix'>PVA_374,xxix</a>)</small></small></h2>

tathā hi kālāntarasthāyitā sakalasya bhāvasya । tatkālamadhya eva yadā'parasvarūpani<375>rūpaṇāparaḥ pratyayo bhavati । tadā tena vicchinnaṃ pūrvakamālambanaṃ pratyayo vā'dhyavasāyaviṣayaḥ । tena sa bādhako vyavasthāpyate । tathā hi yadyayaṃ na syāttadā'vicchinnameva pūrvakavijñānālambanaṃ bhavedanyakālavat । tato 'nvayavyatirekābhyāṃ bādhakena vicchinnamiti gamyate । evaṃ vināśyavināśakabhāva ālamvya ālambanabhāvaśca । tathā hi ।

<h2 id='375,ii'>375,ii <small><small>(<a href='docExplore?doc_id=PVA_375,ii_375,v'>PVA_375,ii_375,v</a>)</small></small></h2>

	parokṣe bhāvitāmarthe viniścitya ghaṭādike ।
	tadākārodayajñānantadālambanatāsthitiḥ ॥ 808 ॥ (PVA)

<h2 id='375,iii'>375,iii <small><small></small></small></h2>

tathā

<h2 id='375,iv'>375,iv <small><small></small></small></h2>

	svacchaṃ sphaṭikavajjñānaṃ yo yastatrāpacīyate ।
	taṃ tamākāramāsādya taccakāsti tathā tathā ॥ 809 ॥ (PVA)

<h2 id='375,v'>375,v <small><small></small></small></h2>

aparokṣastāvadastīti kutaścidāgamādanumānato vāvasitaḥ svacchañca vijñānaṃ । yadi na syādayamarthaḥ pariplavetaiva kevalaṃ kimasti kimatra nāstīti । paridṛṣṭe cārthātmani plavamāna iva tīramāsādya sthirībhavati tena tadālambanamiti vyavasthāpyate । tathā hi ।

<h2 id='375,vi'>375,vi <small><small>(<a href='docExplore?doc_id=PVA_375,vi_375,viii'>PVA_375,vi_375,viii</a>)</small></small></h2>

	cintāvyāpṛtacetaskaḥ plavamānena cetasā ।
	idaṃ tadā dṛṣṭamiti pūrvadṛṣṭe sthirībhavet ॥ 810 ॥ (PVA)

<h2 id='375,vii'>375,vii <small><small></small></small></h2>

dṛṣṭaśrutavismṛtaṃ hi vikalpayan kiṃ kiṃ dṛṣṭaṃ tatra prapañcakathāyāṃ śrutamveti paryanveṣaṇaparo yadā yathāśrutādikamabhimukhīkaroti tadābhimukhībhate sthirattvena tatra plavamānatāparityāganimittamālambanatayā vyavasthāpayatīti lokavyavahāraḥ ।

<h2 id='375,viii'>375,viii <small><small></small></small></h2>

	tattvameva kimevaṃ cet va bhavatyasya vastunaḥ ।
	na pratyakṣānumānābhyāmapratīteravastutā ॥ 811 ॥ (PVA)

<h2 id='375,ix'>375,ix <small><small>(<a href='docExplore?doc_id=PVA_375,ix'>PVA_375,ix</a>)</small></small></h2>

na tāvatparokṣasya sattā pratyakṣeṇa pratīyate । tadabhāvādanumānamapi neti kutaḥ । sati parokṣapratītau sadbhāve tadālambanatā pratyakṣasya sidhyet । sālambanatāyāñca pratyakṣasya vastusambaddhaṃ sidhyati । tatonumānaṃ tatpratibaddhavastuliṅgodayādvastu gamayati tato'numānaprasiddhavastuviṣayatvātsālambanaṃ pratyakṣaṃ tato vastusambandho'numānasya tato vastugatirita cakrakamavyavasthāpi bhavediti na vastupratipattisambhavaḥ ।

<h2 id='375,x'>375,x <small><small>(<a href='docExplore?doc_id=PVA_375,x'>PVA_375,x</a>)</small></small></h2>

	evamapratipanne hi vastunyupagama paraṃ ।
	pramāṇarūpāvijñānātpūrvasamvittisambhavāt ॥ 812 ॥ (PVA)
	tatpratītyanusāreṇa viśeṣaṇaviśeṣyatā ।
	mayā prāk pratyapādīdaṃ tadrūpāmarṣavarjanāt ॥ 813 ॥ (PVA)
	tvayā vā punarāmarśe kathamastvasya vedanaṃ ।
	evaṃ nirūpaṇāyāñcet sa tathā nāsti tattvataḥ ॥ 814 ॥ (PVA)
	nāstyeva tatra ko doṣo yataḥ paryanuyujyate ।
	bādhyabādhakabhāvaścet pratītyoḥ parapūrvayoḥ ॥ 815 ॥ (PVA)
	svapratītau kasya doṣo yena paryanuyujyate ।
	ātmānameva kiṃ kaścidanuyuñjan pravedyate ॥ 816 ॥ (PVA)
	bhrāntireva kutastasya nātmā paryanuyogabhāk ।
	bhrāntitvevasitetvatra kāraṇānveṣaṇena kiṃ ॥ 817 ॥ (PVA)
	paro 'pi pratipādyaita yadaivaṃ suparisphuṭaṃ ।
	tadā so 'pi na vaktyeva kuto me bhrāntirīdṛśī ॥ 818 ॥ (PVA)

<h2 id='375,xvii'>375,xvii <small><small>(<a href='docExplore?doc_id=PVA_375,xvii'>PVA_375,xvii</a>)</small></small></h2>

yadā hi bhrāntisambhave svayaṃ parāmarśavataḥ punarasau nivarttate nedaṃ rajatamiti tadā kimātmanaḥ paryanuyogaṃ kaścitkaroti 〈—〉 kathamahamapratipanne rajate tadviśeṣaṇamabhāvaṃ pratipādye viśeṣaṇe cāprasiddhe kathantadviśeṣaṇe cāprasiddhe kathantadviśeṣaṇaṃ parokṣaṃ jānīyāṃ । yena mama pakṣadoṣo na bhavet । parapratipādane 'pyevameva ।

<h2 id='375,xviii'>375,xviii <small><small>(<a href='docExplore?doc_id=PVA_375,xviii_376,ii'>PVA_375,xviii_376,ii</a>)</small></small></h2>

nanu tatra sattyarajatadarśane sambhavati bhrāntiriha punarnna kiñcid dṛṣṭamiti kuto bhrāntiḥ etaduttaratra pratipādayiṣyāmaḥ । api ca । bhrāntiścetparamārthena kathañcidavagatā kimidānīṃ bhrāntikāraṇānveṣaṇaprayāsena । yadi kāraṇaṃ nāsti bhrāntireva na bhavet ।

<376>

<h2 id='376,i'>376,i <small><small></small></small></h2>

naitadasti ।

<h2 id='376,ii'>376,ii <small><small></small></small></h2>

	kāraṇe sati na bhrāntiḥ paramārthe 'pi kāraṇam ।
	sakāraṇatvād bhrāntiścettadāpīṣṭaṃ vihanyate ॥ 819 ॥ (PVA)

<h2 id='376,iii'>376,iii <small><small>(<a href='docExplore?doc_id=PVA_376,iii'>PVA_376,iii</a>)</small></small></h2>

na kāraṇamastītyeva bhrāntiḥ । anyathā sarvā bhaved bhavato bhrāntiḥ । abhrāntāvapi paryanuyogena bhavitavyameva kuta iyaṃ bhrāntiḥ । tathāpratīteriti cet । bhrāntāvapi samānametat । abhrāntipūrvikā bhrāntiścet । yadi kathañcidabhrāntirnnāma nāstyeva kāraṇābhāvātkinnu bhrāntyā bhavitavyam । bhavatu kathaṃ pratyetavyā । abhrāntiviparyayeṇa hi bhrāntiriti vyavasthāpyate । samānamitaratrāpi bhrāntiviparyayeṇāpyabhrāntiriti । atha vidhirūpeṇa bhrāntinnaṃ tu bhrāntiviparyayeṇa । bhrāntistu bādhake sati । tato viparyayādevābhrānterbhrāntiriti ।

<h2 id='376,iv'>376,iv <small><small>(<a href='docExplore?doc_id=PVA_376,iv_376,vii'>PVA_376,iv_376,vii</a>)</small></small></h2>

tadapyasat ।

<h2 id='376,v'>376,v <small><small></small></small></h2>

	vidhirūpeṇa yad dṛṣṭaṃ tattadeva tatheyate ।
	na bāhyevidhirastīti bhrāntistatreti niścayaḥ ॥ 820 ॥ (PVA)

<h2 id='376,vi'>376,vi <small><small></small></small></h2>

atha yatra kāraṇaṃ sā bhrāntiriti nocyate । yā bhrāntiḥ sā kāraṇamvinā na bhavatīti । evantarhi saviśeṣaṇo hetuḥ ।

<h2 id='376,vii'>376,vii <small><small></small></small></h2>

	bhrāntikāraṇasadbhāvād bhrāntirbhavati nānyathā ।
	jñāte ca bhrāntarūpattve tatkāraṇaviniścayaḥ ॥ 821 ॥ (PVA)

<h2 id='376,ix'>376,ix <small><small>(<a href='docExplore?doc_id=PVA_376,ix'>PVA_376,ix</a>)</small></small></h2>

saviśeṣaṇe hi hetau bhrāntiḥ prathamaṃ jñātavyā punaḥ sāpi bhrāntiḥ kāraṇāditi anavasthā । tasmādyena rūpeṇa sā bhrāntistadrūpavijñānādeva vyavasthākāraṇaṃ bhavatu mā vābhūt । svarūpeṇa hi bhāvo bhavati na kāraṇarūpeṇa । tatsvarūpaṃ kuta iti cet । kimanena । iyamapi bhrāntisvarūpapratipattirbhrāntirnna bhavatīti kutaḥ । yatheyaṃ pratipannā tathā yadīyamapi bhavatu ko doṣaḥ । pūrvikā na bhrāntiriti cet । tadapyasat ।

<h2 id='376,x'>376,x <small><small>(<a href='docExplore?doc_id=PVA_376,x'>PVA_376,x</a>)</small></small></h2>

	rajatapratipattau syāt śuktikāpratyayakṣaye ।
	śuktikāpratyayasyāpi yadyanyaḥ kṣayakārakaḥ ॥ 822 ॥ (PVA)
	tataḥ kiṃ sattyatā tasya pratyayasya bhavetpunaḥ ।
	rajatagrāhiṇaḥ kimvā dvayaṃ nāstīti nekṣyate ॥ 823 ॥ (PVA)
	athāpi sattyatā kvāpi pratītā yadi tadbhavet ।
	tatrāvaṣṭambhasadbhāvāditaratra viparyayaḥ ॥ 824 ॥ (PVA)
	bādhakapratyaye hi syāditaratra viparyayaḥ ।
	bādhako yadi nāstyeva tadviparyayasattyakṛt ॥ 825 ॥ (PVA)

<h2 id='376,xiv'>376,xiv <small><small>(<a href='docExplore?doc_id=PVA_376,xiv_376,xvi'>PVA_376,xiv_376,xvi</a>)</small></small></h2>

viparyayasyāsadbhāvaṃ kastadā pratipādayet ।

<h2 id='376,xv'>376,xv <small><small></small></small></h2>

atrocyate ।

<h2 id='376,xvi'>376,xvi <small><small></small></small></h2>

	yadi viparyayavittirathānyathā kathamivābhavanasya viniścayaḥ ।
	anupalabdhikṛtotha viniścayaḥ kimapareṇa viniścayakāriṇā ॥ 826 ॥ (PVA)
	viparyayopalabdhiścetasyāsiddhirnnirucyate ।
	svasamvinmātramevāstu bāhyasyāsamvidā tataḥ ॥ 827 ॥ (PVA)

<h2 id='376,xix'>376,xix <small><small>(<a href='docExplore?doc_id=PVA_376,xix_377,ii'>PVA_376,xix_377,ii</a>)</small></small></h2>

tasmādanupalabdhireva bādhakaṃ pramāṇaṃ nāparamiti nyāyaḥ । sā cātrāpyastīti kathaṃ sālambanamvijñānamiti । tato'vedyavedakātmabuddhiḥ ।

<377>

<h2 id='377,i'>377,i <small><small></small></small></h2>

yatpunaruktaṃ matvarthanirāsaḥ sādhyata iti tadapyatyantamayuktaṃ ।

<h2 id='377,ii'>377,ii <small><small></small></small></h2>

	matvarthābhāva evātra sādhyate paramārthataḥ ।
	nirālambanatvāsādhatvamanyathā na bhavettadā ॥ 828 ॥ (PVA)

<h2 id='377,iii'>377,iii <small><small>(<a href='docExplore?doc_id=PVA_377,iii'>PVA_377,iii</a>)</small></small></h2>

nirālambanaṃ vijñānamiti । ālambanatvasyābhāvaḥ sādhayituṃ prastuto yena kathantasya sa eva sādhya ityupari nikṣipyate । icchayā hi viṣayīkṛtaḥ pakṣaḥ sa kathamanyathā kriyeta । yo yaḥ sādhayitumiṣṭaḥ sa eva pakṣaḥ । atha sa tathābhūtaḥ sādhayitumaśakyaḥ । tathā sati hetudoṣaḥ evāsau na pakṣadoṣaḥ abhāvavattvena sādhane matvartha eva ।

<h2 id='377,iv'>377,iv <small><small>(<a href='docExplore?doc_id=PVA_377,iv'>PVA_377,iv</a>)</small></small></h2>

na tu pāramārthikamatvarthasādhyatāyāṃ pramāṇamasti । kalpitasya dharmidharmabhāvasyāśrayaṇāt । anyavyāvṛttidvāreṇa svabhāvabhūta eva dharmo vyatirekeṇa vyāvasthāpyo'rthavattayā kalpyate tatra yadyapi nāmāyaṃ saṃvṛtyā vyavahāraḥ tathāpi na tāvatā kṣatiḥ । ga ja ni mī la ne na tāvadayaṃ vyavahāraḥ pravarttyatām । punarayamapi nirūpyamāṇo viśīryeta eva ।

<h2 id='377,v'>377,v <small><small>(<a href='docExplore?doc_id=PVA_377,v_377,vii'>PVA_377,v_377,vii</a>)</small></small></h2>

nanu keyaṃ samvṛtiḥ । yadi vastu tadeva vaktavyam । kintatra nāmāntareṇa । atha nāsti kiñcittadā samvṛtiriti kinnāmāntareṇa ।

<h2 id='377,vi'>377,vi <small><small></small></small></h2>

	sattyābhāsaḥ parantatra na tattvaṃ paramārthataḥ ।
	vicāryamāṇaśūnyatve sa mvṛ tiḥ seti gīyate ॥ 829 ॥ (PVA)

<h2 id='377,vii'>377,vii <small><small></small></small></h2>

tattvasamvaraṇātsamvṛtiḥ pratibhāsamānaṃ hi rūpamasaditi na tāvatā yuktaṃ । vicāryamāṇatāyāṃ punarasattvādabhāvaniścayaḥ । tataḥ paramārthapekṣayā saṃvṛtirucyate । saṃvṛtyāstīti bhrāntajanāpekṣayāstīti । na ca bhrāntasya bādhakodaya iti sattyatayā'bhimānātsaṃvṛtisattyantaducyate । tata idamapi vaktumeva ।

<h2 id='377,viii'>377,viii <small><small>(<a href='docExplore?doc_id=PVA_377,viii'>PVA_377,viii</a>)</small></small></h2>

	abhāve bhrāntatā keyaṃ bhāvaśced bhrāntatā katham ।
	atattvabhāso bhrāntiścedatattve samvṛtirnna kim ॥ 830 ॥ (PVA)
	atattve sattyatā no cetsattyābhāso bhavenna kiṃ ।
	tataḥ saṃvṛtisattyatvaṃ sattyābhāsattvamityapi ॥ 831 ॥ (PVA)
	vañcanoktiḥ kathantasyāntālāvakrāsavādivat ।
	yasya sattyāvabhāsitvamasattye 'pyasamañjasaṃ ॥ 832 ॥ (PVA)
	yasyāsattyāvabhāsittvakathane kaiva vañcanā ।
	tasmātparāśayājñāne ātmotkarṣābhidhitsayā ॥ 833 ॥ (PVA)

<h2 id='377,xiii'>377,xiii <small><small>(<a href='docExplore?doc_id=PVA_377,xiii_377,xvi'>PVA_377,xiii_377,xvi</a>)</small></small></h2>

pralāpaḥ kevalastasmādanyā nāstyeva vañcanā ।

<h2 id='377,xiv'>377,xiv <small><small></small></small></h2>

tadāstāntāvadetat । anyaducyate । yadatraiva pareṇoktaṃ ।

<h2 id='377,xv'>377,xv <small><small></small></small></h2>

	paryudāse niṣedhe vā vyatiriktasya vastunaḥ ।
	prameyatvādyabhedena jagataḥ siddhasādhanam ॥ 834 ॥ (PVA)

<h2 id='377,xvi'>377,xvi <small><small></small></small></h2>

prameyatvena vyatiriktataiva nāsti samvedanātsarvasya jagataḥ । vyatiriktasyālambanasyābhāvāt । siddhameva sādhanaṃ ।

<h2 id='377,xvii'>377,xvii <small><small>(<a href='docExplore?doc_id=PVA_377,xvii^1'>PVA_377,xvii^1</a>)  (<a href='docExplore?doc_id=PVA_377,xvii^2'>PVA_377,xvii^2</a>)</small></small></h2>

	yadi cātyantabhinnenanirālambanatocyate ।
	kathañciccet virudhyate prākpakṣaḥ kalpitena te ॥ 835 ॥ (PVA)
	vastvādyākārabhedena dhīrnirālambaneṣyate ।
	grāhakāccedabhinnatvaṃ śaktibhedo virudhyate ॥ 836 ॥ (PVA)
	nirālambanabuddheśca yadyutpattiḥ prasādhyate ।
	dṛṣṭatvātseṣyate'smābhirbāhyāgrāhyavivarjitā ॥ 837 ॥ (PVA)
	samyaktvaṃ punaretasyāstvaṃ necchasi kathañcana ।
	ātmāṃśe'vasitā hyeṣā mṛgatṛṣṇāmbubuddhivat ॥ 838 ॥ (PVA)
<378>
	caityādipratyayānāñca nirālambanatā yadi ।
	dharmabhūtā na gṛhyeta sādhanotthitayā dhiyā ॥ 839 ॥ (PVA)
	tato viṣayanānātvātpratiyogyanirākṛteḥ ।
	rūpātsālambanaprāptiḥ satī kena nivāryate ॥ 840 ॥ (PVA)
	yadi pratyayaśabdo 'pi pratyayatvena gṛhyate ।
	samvittyālambanatvañca vāryate siddhasādhanam ॥ 841 ॥ (PVA)
	buddhayutpādanaśaktiścedvāryā sādhyanna sidhyati ।
	sādhanasya prayogo hi bodhakatvādvinā na te ॥ 842 ॥ (PVA)
	na cābhidhāstyasambaddhādṛte bhedācca nāstyasau ।
	na cāsau tadgatambhedaṃ bodhayantyā dhiyā vinā ॥ 843 ॥ (PVA)
	prāśnikairnnāgṛhīte ca vākye sāvayave pṛthak ।
	pakṣe hetau sadṛṣṭānte vādini prativādini ॥ 844 ॥ (PVA)
	sādhanasya prayogaḥ syāttadutpattyeṣyate yadi ।
	pūrvābhyupagamenaiva pratijñā bādhyate tadā ॥ 845 ॥ (PVA)

<h2 id='378,x'>378,x <small><small>(<a href='docExplore?doc_id=PVA_378,x_378,xii'>PVA_378,x_378,xii</a>)</small></small></h2>

iti sakalaṃ yatkiñcidetat । yataḥ 〈।〉

<h2 id='378,xi'>378,xi <small><small></small></small></h2>

	vijñānādvyatiriktenanirālambanamucyate ।
	na ca nīlādiko bodhāttaddharmāpi tato'pṛthak ॥ 846 ॥ (PVA)

<h2 id='378,xii'>378,xii <small><small></small></small></h2>

yadyāpi jñeyatvādinā'sya dharmeṇa taddharmattvamabhe 〈da 〉<?> stathāpi jñānatvasyābhāvādvayatirakta evāsau । nahi manuṣyatvayoge 'pi brāhmaṇādavyatirikto bhavati caṇḍālaḥ । tato vijñānamātma vyatirekiṇālambanena na sālambanamiti jñānatvarahiteneti prakaraṇād gatiḥ । prameyatvañca yathāvyatiriktaṃ prameyāttato vijñānādasya bheda iti kutaḥ siddhasādhanaṃ ।

<h2 id='378,xiii'>378,xiii <small><small>(<a href='docExplore?doc_id=PVA_378,xiii_378,xv'>PVA_378,xiii_378,xv</a>)</small></small></h2>

	prameyatvādabhedaścet samvedanatadanyayoḥ ।
	samvedanāttadanyattvaṃ nāstyeva jñānameva tat ॥ 847 ॥ (PVA)
	atyantabhinnāpekṣāyāmanālambanasādhane ।
	siddhasādhanatā kasmādabodhatve'tibhinnatā ॥ 848 ॥ (PVA)

<h2 id='378,xv'>378,xv <small><small></small></small></h2>

yadi kenacidapyākāreṇa bhedaḥ sarvadā bheda eva bhinnābhinnasya draṣṭumaśakyattvāttato bhinnasyātyantaṃ bheda eva tadālambanatve svāṃgālambanatvameve kevalantataḥ kathaṃ siddhasādhanatā । jñānākāratayā cābhede grāhyasya bhavatvavāntarabhadaḥ, tathāpi tadavyatiriktāla banameva ।

<h2 id='378,xvi'>378,xvi <small><small>(<a href='docExplore?doc_id=PVA_378,xvi_378,xx'>PVA_378,xvi_378,xx</a>)</small></small></h2>

	bodharūpasya sadbhāve dvayoḥ sālambanaṃ kathaṃ ।
	dvayorapi na bodhatve tadasti sukhaduḥkhayoḥ ॥ 849 ॥ (PVA)
	grāhyagrāhakabhedaścet kathambodhādabhinnayoḥ ।
	sitanīlādibhedaśca na kasyābhedanāstitā ॥ 850 ॥ (PVA)
	sukhaduḥkhādibhedoyaṃ yathā bodhātmanorapi ।
	sitasātādibhedo 'pi na tu grāhyetarātmavit ॥ 851 ॥ (PVA)

<h2 id='378,xix'>378,xix <small><small></small></small></h2>

yathā sukhaduḥkhayoḥ tattvabhedo bodhatvādabhede 'pi tathā sitasātātmatayāpi bhede ko virodhaḥ । grāhyagrāhakākārātmatā tu na pratibhātyeva । nahi sitasātādivyatirekeṇa grāhakāditā pratibhāsamānopalabhyate ।

<h2 id='378,xx'>378,xx <small><small></small></small></h2>

tasmād grāhakādivyapadeśo durātmabhiḥ svamanīṣikāvipraṇaṣṭairupākṣiptaḥ ।

<h2 id='378,xxi'>378,xxi <small><small>(<a href='docExplore?doc_id=PVA_378,xxi'>PVA_378,xxi</a>)</small></small></h2>

	nirālambanabuddhaśca yadyutpattiḥ prasādhyate ।
	sa eva pakṣaḥ prākpakṣātkathambhedena darśitaḥ ॥ 852 ॥ (PVA)
	sarvā buddhirnnirālambyā sarvotpattimatī tathā ।
	nānayoḥ sādhane bhedaḥ kathandharmo na sādhyate ॥ 853 ॥ (PVA)
	dharmabhūtaiva sādhyeyaṃ sādhanotthitayā dhiyā ।
	buddhau sālambanattvaṃ syānnirālambatayā kṣatam ॥ 854 ॥ (PVA)

<h2 id='378,xxv'>378,xxv <small><small>(<a href='docExplore?doc_id=PVA_378,xxv_379,iv'>PVA_378,xxv_379,iv</a>)</small></small></h2>

yadāhi nirālambanā sarvā buddhirudayavatī sādhyate । tadārthato nirālambanataiva dharmabhatā sādhyate । tathā sati sālambanatā bhrāntivaśādabhyupagamyamānā nirākriyata eva । kathaṃ

<379>

<h2 id='379,i'>379,i <small><small></small></small></h2>

sādhanopanyāso vyarthaḥ । pratyayaśabde tu pratyayaśabdo na varttata eva prakaraṇāditi pratipāditaṃ । tataḥ siddhasādhanatā kathamasamvedanātmattvācchabdasyeti । buddhyutpādanaśaktiniṣedhastu nābhipreta eva । yena sādhanavyarthatā bhavet । nahi buddhireva notpattimatī । nirālambanavādasyāyamarthaḥ ।

<h2 id='379,ii'>379,ii <small><small></small></small></h2>

nanu yadi buddhirudayavatyapi nirālambanā kintayotpannayāpi । atha sālambanā tadā tayaivānaikāntikattvaṃ 〈।〉

<h2 id='379,iii'>379,iii <small><small></small></small></h2>

tadapyasat ।

<h2 id='379,iv'>379,iv <small><small></small></small></h2>

	anyāpohasya sādhyatvāt vyāvṛttiḥ paravañcite ।
	kriyate sādhaneneti vyarthakaṃ sādhanaṃ katham ॥ 855 ॥ (PVA)

<h2 id='379,vi'>379,vi <small><small>(<a href='docExplore?doc_id=PVA_379,vi'>PVA_379,vi</a>)</small></small></h2>

nirālambanā sakalā buddhiriti pramāṇena kenacitpratipattavya eṣo'rthaḥ । kathamanyathā sādhanopanyāsaḥ । tataśca sādhanānirālambanabuddherapi nirālambanataiva sādhyate । tasyā nirālambanatve kathaṃ nirālambanatvasiddhiḥ । nānumānasya samvādena prāmāṇyāt na sālambanatvena । sālambanatā nāstīti kathaṃ samvādaḥ । ālambanasyānupalabdheḥ । nāstīti buddheḥ kathaṃ samvādo yadi dṛśyānupalabdhyā paścāttadāsau padārtho nopalabhyate । evañcedanālambanāpi buddhistattvaniścayanibandhanam । tatonyāpohabodhaka eva sādhanaprayogo nābodhakaḥ । tatonyāpohe 'pi śabdārthe sambandhostyeva padārthānāṃ । bhedo 'pi kālpanikaḥ । pakṣaśca sāvayavaḥ saṃvṛttyā bhavatyeva bhedagrahaṇaviṣayaḥ । vādiprativādinorbhedagrahaṇaṃ kiṃ prathamameva viśīryate । tadapi ca paścātsvapnavadeva nirālambanantadā ca nirvṛtte kārye kimidānīmasiddhatādicodanā kariṣyati । api ca । pratipāditameva tatpurastāditi kimanena coditena ।

<h2 id='379,vii'>379,vii <small><small>(<a href='docExplore?doc_id=PVA_379,vii_379,x'>PVA_379,vii_379,x</a>)</small></small></h2>

strīśūdravismāpanameva duṣṭaistattvānabhijñargaditamvarākai 〈।〉

<h2 id='379,viii'>379,viii <small><small></small></small></h2>

	na tattvābodhasya punaḥ purastādayuktiyogi pralayaṃ prayāti ॥ 856 ॥ (PVA)

<h2 id='379,ix'>379,ix <small><small></small></small></h2>

tasmādabhyupagamyāpi bhedaprapañcapakṣādikaṃ ga ja ni mī la ne na punaḥ parāmarśaprakrameṇa tadabhāvasādhanena doṣaḥ ।

<h2 id='379,x'>379,x <small><small></small></small></h2>

nanvahaṃ svapratibhāsameva kevalaṃ pratipadye iti pratipādayanparapratipattā bādhyate pareṇa tadapi pratīyata eva । tataḥ kathaṃ svāṃgālambanā sidhyati buddhiḥ ।

<h2 id='379,xi'>379,xi <small><small>(<a href='docExplore?doc_id=PVA_379,xi_379,xii'>PVA_379,xi_379,xii</a>)</small></small></h2>

tadasat । pareṇa pratīyate iti nātra pramāṇamiti pratipāditaṃ । prā śni kā nāmapi svāṃśamātrakādaparatra nāsti pratītiḥ । iti nirālambanavacanādastyeva pratītistataḥ kutaḥ pramāṇādeṣā tava pratītirbhedagrahaṇamantareṇa prā śni kā nāṃ na sādhanavṛttiriti । atha ye bhedapratītimanto na bhavanti te na prāśnikā iti ।

<h2 id='379,xii'>379,xii <small><small></small></small></h2>

tadasat ।

<h2 id='379,xiii'>379,xiii <small><small>(<a href='docExplore?doc_id=PVA_379,xiii'>PVA_379,xiii</a>)</small></small></h2>

	ye tattvaṃ pratiyantyatra teṣāṃ prāśnikatā na cet ।
	atattvavedināṃ naiva prāśnikattvedhikāritā ॥ 857 ॥ (PVA)
	athaikapakṣapātena prāśnikatvaṃ na vidyate ।
	pakṣapātavinirmuktaḥ kuta eva bhaviṣyati ॥ 858 ॥ (PVA)
	parasparaviruddhaṃ hi dvayamboddhumasāṃpratam ।
	ekaikabodhādekatra pakṣapātasya sambhavaḥ ॥ 859 ॥ (PVA)
	tataḥ prāśnikayoreva parasparaviruddhayoḥ ।
	vivāde prāśnikairanyairbhāvyamityanavasthitiḥ ॥ 860 ॥ (PVA)
	vādino prāśnikattvañceditaretarasaṃśrayaḥ ।
	tayorapi yato nūnaṃ pakṣapātaḥ svapakṣiṇi ॥ 861 ॥ (PVA)
<380>
	tasmātpramāṇapātatve niyatābhyupagamyatā ।
	yattu prāgabhyupagataṃ tadvirodhi tadastha te ॥ 862 ॥ (PVA)

<h2 id='380,ii'>380,ii <small><small>(<a href='docExplore?doc_id=PVA_380,ii_380,vi'>PVA_380,ii_380,vi</a>)</small></small></h2>

prāśnikānāṃ yadā pakṣavādiprativādiṣu bhedabuddhiḥ । tathāpi yadyasau vādivacanādviparyeti pramāṇabalāyātanna tatra tairviroddhavyam । svabuddhyā nirūpayatāṃ teṣāṃ yadi tatpariśuddhaṃ bhavati kasmātrānabhyupagame hetuḥ । tataḥ pūrvābhyupagamena yathā kathañcidasya vācā ।

<h2 id='380,iii'>380,iii <small><small></small></small></h2>

nanvanena pramāṇabalināpi pūrvasyeti kimidamanalasamapyuccairucyate ।

<h2 id='380,iv'>380,iv <small><small></small></small></h2>

	yatra sattyābhimānosti sā nirālambanā matiḥ ।
	iti pakṣe virodhaḥ kintatsattyatvamanicchataḥ ॥ 863 ॥ (PVA)

<h2 id='380,vi'>380,vi <small><small></small></small></h2>

athāpi syāt ।

<h2 id='380,vii'>380,vii <small><small>(<a href='docExplore?doc_id=PVA_380,vii^1'>PVA_380,vii^1</a>)  (<a href='docExplore?doc_id=PVA_380,vii^2'>PVA_380,vii^2</a>)</small></small></h2>

	dharmā dharmādibodhe ca nāsiddhe paramārthataḥ ।
	śiṣyātmanośca dharmāderupadeśo'vakalpate ॥ 864 ॥ (PVA)
	tadanuṣṭhānato buddhairiṣṭo bhedaḥ sphuṭañca taiḥ ।
	sūtrāntarebhyupetatvād bhavedāgamabādhanam ॥ 865 ॥ (PVA)
	sarvalokaprasidhyā ca bhavetpakṣa sya bādhanam ।
	kṛtsnasādhanabuddhiśca yadi mithyeṣyate tataḥ ॥ 866 ॥ (PVA)
	sarvābhāvo yatheṣṭamvā nyūnatā dyabhidhīyate ।
	teṣāṃ sālambanatve vātairanaikāntiko bhavet ॥ 867 ॥ (PVA)
	tadanyasya pratijñā cet tadanyapratyayo mṛṣā ।
	pakṣā dyanantargamanā ttasya pakṣāditā nahi ॥ 868 ॥ (PVA)
	tanmithyātvaprasaṅgena sarvaṃ pūrvaṃ na sidhyati ।
	sādhya sādhanavijñānabhedo nahi tadā bhavet ॥ 869 ॥ (PVA)
	yāvadyāvatpratijñaiva ntadanyesyetibhāṣyate ।
	tāvattāvatpareṣāṃ syānmithyātvā dādyabādhanam ॥ 870 ॥ (PVA)
	viruddhāvyabhicāritvaṃ bādho nāpyanumānataḥ ।
	itthaṃ sarveṣu pakṣeṣu vaktavyaṃ pratisādhanaṃ ॥ 871 ॥ (PVA)
	bāhyārthālambanā buddhiriti samyavatvadhīriyam ।
	bādhakāpetabuddhitvādyathā svapnādibādhadhīḥ ॥ 872 ॥ (PVA)
	sāpi mithyeti cedbrūyātsvapnādīnāmabādhane ।
	na syā tsādharmyadṛṣṭānto bhavataḥ sādhanedhunā ॥ 873 ॥ (PVA)
	vijñānāstittvabhinnattvakṣaṇikatvādidhīstathā ।
	sattyā cedabhyupeyeta tadānaikāntiko bhavet ॥ 874 ॥ (PVA)
	tanmithyāpratipa ttau vā pakṣabādhaḥ prasajyate ।
	tathā ca baddhamuktādivyavasthā na prakalpate ॥ 875 ॥ (PVA)
	tataśca mokṣayatnasya vaiphalyaṃ vaḥ prasajyate ॥ 876 ॥ (PVA)

<h2 id='380,xx'>380,xx <small><small>(<a href='docExplore?doc_id=PVA_380,xx_380,xxiii'>PVA_380,xx_380,xxiii</a>)</small></small></h2>

tadetadasat । yataḥ ।

<h2 id='380,xxi'>380,xxi <small><small></small></small></h2>

	anyattvaṃ yadyabhipretya saṃsāripratyayaḥ sthitaḥ ।
	dharmādharmādicinteyantadetannāsamañcasam ॥ 877 ॥ (PVA)
	atattve 'pīṣṭatāditvaṃ bālakrīḍābadiṣyate ।
	tata iṣṭaprasidhyarthaṃ dharmo〈na〉 nopadiśyate ॥ 878 ॥ (PVA)

<h2 id='380,xxiii'>380,xxiii <small><small></small></small></h2>

iṣṭasādhanasya dharmatvaṃ tadanyasya dharmatvamiti bhedamasau saṃsārī niścinotyeva tasya bhedavāsanānapagamāt । yadā ca tasya muktatā tadā na kenacidapi tasya prayojanam । nahi bālakrīḍāviṣayeṣṭasidhyarthaṃ paramārthavitpravarttate 〈।〉 yataḥ ।

<381>

<h2 id='381,i'>381,i <small><small>(<a href='docExplore?doc_id=PVA_381,i^1'>PVA_381,i^1</a>)  (<a href='docExplore?doc_id=PVA_381,i^2'>PVA_381,i^2</a>)</small></small></h2>

	pravarttate janaḥ sarvastatra yatrāsti tattvadhīḥ ।
	rāgācchobhanabuddhyā kiṃ virupāyāṃ na varttanaṃ ॥ 879 ॥ (PVA)
	tasmādatattve 'pi nṛṇāṃ tattvabuddhyā pravarttanaṃ ।
	tasya tasyopadeśaḥ kiṃ na kṛttvā gajanimīlanaṃ ॥ 880 ॥ (PVA)
	anena tatrānuṣṭhānamavirodhīti sādhitam ।
	tadabhiprāyasūtrāntakathitaiḥ kā birodhitā ॥ 881 ॥ (PVA)
	atattvavitpratītyā ca bādhane siddhasādhanam ।
	sarvānālambanatvasya taṃ pratyanupadeśanam ॥ 882 ॥ (PVA)
	kṛtsnasādhanabuddhiśca tasyānālambanāddhinā ।
	yadā tu bodhyate tattvaṃ sarvābhāve 'pyaduṣṭatā ॥ 883 ॥ (PVA)
	iṣṭa e tadā'bhāvaḥ sarvasyālambanātmanaḥ ।
	tatsādhanamanālambaṃ tatastaccenna sidhyati ॥ 884 ॥ (PVA)
	avisamvāditā tena sādhyānālambanāstitā ।
	tasya sādharmyadṛṣṭatvāttenānekāntatā kutaḥ ॥ 885 ॥ (PVA)
	tadanyasya pratijñānaṃ satyevamupagamyate ।
	tadanyapratyayasyāpi na mithyātvañca neṣyate ॥ 886 ॥ (PVA)
	tanmithyāpūrvako doṣaḥ kathamiṣṭāprasidghitaḥ ।
	tadanyasya pratijñāyāmanavasthā na vidyate ॥ 887 ॥ (PVA)
	yatra sattābhimānosti tadanālaṃbanaṃ mataṃ ।
	nirālambanatānyattvasamvāde 'pi nirūpitā ॥ 888 ॥ (PVA)
	pratisādhanamitthañca kathaṃ śakyanidarśanam ।
	bādhakāpetabuddhittvamasiddhamiti sādhitam ॥ 889 ॥ (PVA)
	svapnādibādhadhīḥ satyānupalambhena sādhitā ।
	tadutthitānumānasya bādhakattvādasiddhatā ॥ 890 ॥ (PVA)
	bādhakāpetabuddhiśca hetoḥ sālambasādhane ।
	kṣaṇikattvādibuddhyā yadanaikāntikacodanam ॥ 891 ॥ (PVA)

<h2 id='381,xiv'>381,xiv <small><small>(<a href='docExplore?doc_id=PVA_381,xiv_381,xvii'>PVA_381,xiv_381,xvii</a>)</small></small></h2>

tadayuktaṃ yato jñānaṃ kṣaṇikaṃ bāhyavarjitaṃ ।

<h2 id='381,xv'>381,xv <small><small></small></small></h2>

	vijñānarūpakṣaṇikattvasidhyā sāla 〈mba〉 nāsau kṣaṇikatvabuddhiḥ ।
	tato'nirālambanatā sabāhyā na sidhyatītyarthatayā hi pakṣaḥ ॥ 892 ॥ (PVA)

<h2 id='381,xvii'>381,xvii <small><small></small></small></h2>

bāhyālambanāḥ pratyayā na bhavanti svapnabuddhivat । iti viśiṣya pakṣaḥ kṛtaḥ । kṣaṇikattvādi buddhyānekānta iti cet । na, kṣaṇikattvaṃ yo gā cā ra darśane vijñānātmabhūtameva sādhyaṃ tato vijñānātmasālambanatā dṛṣṭāntena tathābhūta sālambanataiva bhedavat । atha vyatiriktamālambanaṃ tāvatsiddhaṃ । na vyatiriktālambanā kṣaṇikattvabuddhiḥ । tathā hi ।

<h2 id='381,xviii'>381,xviii <small><small>(<a href='docExplore?doc_id=PVA_381,xviii_381,xx'>PVA_381,xviii_381,xx</a>)</small></small></h2>

	pratyakṣamanumānamvā kṣaṇikattvādivedanaṃ ।
	nānumānaṃ tadanyena sālambanatayā sthitaṃ ॥ 893 ॥ (PVA)

<h2 id='381,xix'>381,xix <small><small></small></small></h2>

avisamvāditamātrānna sālambanatā vidām ।

<h2 id='381,xx'>381,xx <small><small></small></small></h2>

avisamvādo hi yonumānena sa pratyayāntareṇa vyavahitaḥ । tataḥ pratyayāntaraṃ tathābhūtamutpādayadanumānaṃ pramāṇam । na svākāramātragrahaṇāt । pratyayāntarañca pratyakṣameva । sākṣātkaraṇe hi vastugrahaṇābhimānaḥ । tacca sākṣātkaraṇaṃ jñānarūpasya kṣaṇikasya svarūpaṃ samvedanenaiva na tadātmabhūtaṃ tadanyasamvedanena grahītuṃ śakyam । atha sa eva svasamvedanapakṣo na sidhyati pratipramāṇe sati ।

<h2 id='381,xxi'>381,xxi <small><small>(<a href='docExplore?doc_id=PVA_381,xxi'>PVA_381,xxi</a>)</small></small></h2>

	tadrūpe vedyamāne hi yadānyanna pravedyate ।
	tadā svarūpasamvittiṃ ko vārayitumarhati ॥ 894 ॥ (PVA)
	avedanena vittiścetkiṃ na sarveṇa vedanaṃ ।
	tathā na dṛṣṭamiti cedanyathāpi kimīkṣyate ॥ 895 ॥ (PVA)
	arthāpatteḥ kṣayādevaṃ yathā dṛṣṭantatheṣyatāṃ ।
	ātmānubhavitā dṛṣṭastasya dṛṣṭiḥ kuto matā ॥ 896 ॥ (PVA)
	svavedanena cedetannīlādāvapi nādhikam ।
	ātmano dravyatā naiva sādhiṣṭhā yadi mīyate ॥ 897 ॥ (PVA)

<h2 id='381,xxv'>381,xxv <small><small>(<a href='docExplore?doc_id=PVA_381,xxv_381,xxvi'>PVA_381,xxv_381,xxvi</a>)</small></small></h2>

nīlāderapi nīlatvavṛttirvedanato na kim ।

<h2 id='381,xxvi'>381,xxvi <small><small></small></small></h2>

yathaivātmano dravyarūpatānyā samvityā vedyate tathā nīlāderapi kinnābhyupagamyate । nīlasyāpi svabodharūpatā'nyā dravyarūpatānyā bhaviṣyati । ātmavatsvabodharūpā nīlādayo 'pi । <382> athobhayarūpatā bau ddha syāsiddhā 〈।〉 sā bhī nāṃ sa kasyāpyasiddhiḥ samānaiva । na hyekamubhayarūpaṃ nāmamātrakeṇa śakyam ।

<h2 id='382,i'>382,i <small><small>(<a href='docExplore?doc_id=PVA_382,i'>PVA_382,i</a>)</small></small></h2>

	ekarūpambhavedekamiti mānaṃ pravarttate ।
	anekarūpamekañcetsarvamekaṃ prasajyate ॥ 898 ॥ (PVA)
	vedyavedakamekañcennīlādi na kimiṣyate ।
	ātmanīle bhavetāṃ hi tadaike vedyavedake ॥ 899 ॥ (PVA)
	bhinnadeśatayā no cet bhinnarūpatayā na kiṃ ।
	rūpabhedena bhedo hi prasiddhaḥ sārvalaukikaḥ ॥ 900 ॥ (PVA)
	deśabhedena bhedo hi rūpābhede kathaṃ bhavet ।
	tathā ca sati deśādibhedaḥ syādva yāpibhedakaḥ ॥ 901 ॥ (PVA)

<h2 id='382,v'>382,v <small><small>(<a href='docExplore?doc_id=PVA_382,v_382,vi'>PVA_382,v_382,vi</a>)</small></small></h2>

tasmātsvasamvedanamantareṇa vedanameva na sidhyatīti sakalamanālambanameva vedanam ।

<h2 id='382,vi'>382,vi <small><small></small></small></h2>

	baddhamuktābhedo 'pi naivāsti paramārthataḥ ।
	bhedo hi nāvabhātyeva sarvatra samadarśināṃ ॥ 902 ॥ (PVA)
	mokṣādiyatno 'pi na pāramārthikīṃ sthitindadhānaḥ kvacidasti loke ।
	vaiyarthyacintā yadi tatra yuktibhāk śaśasya śrṛṃge 'pi na kimvidheyā ॥ 903 ॥ (PVA)

<h2 id='382,ix'>382,ix <small><small>(<a href='docExplore?doc_id=PVA_382,ix_382,xi'>PVA_382,ix_382,xi</a>)</small></small></h2>

yathā sa pāramārthiko na bhavati yatnastathā bhedo 'pi baddhamuktādiṣviti samānametat । kiñca ।

<h2 id='382,x'>382,x <small><small></small></small></h2>

	vikalpyotpadyamānā ca bāhyāstitvādidhīrmṛṣā ।
	bahirādivivekastu nāvikalpakasādhanaḥ ॥ 904 ॥ (PVA)

<h2 id='382,xi'>382,xi <small><small></small></small></h2>

vikalpayanneva bāhyamāntaraṃ sādhāraṇamavāsanānimittādikaṃ vyavasthāpayati । avikalpakena tu sākṣātkaraṇarūpeṇa svarūpameva pratīyate na pararūpamiti puraḥ pratipāditametat tata etannirākṛtam ।

<h2 id='382,xii'>382,xii <small><small>(<a href='docExplore?doc_id=PVA_382,xii_382,xv'>PVA_382,xii_382,xv</a>)</small></small></h2>

	vikalpyotpadyamānā ca jñānāstitvādidhīryadi ।
	mṛṣeṣṭā na ca dṛṣṭātra pramāṇāntarato gatiḥ ॥ 905 ॥ (PVA)

<h2 id='382,xiv'>382,xiv <small><small></small></small></h2>

pramāṇābhāvatastena jñānāstitvādi durlabham ।

<h2 id='382,xv'>382,xv <small><small></small></small></h2>

nirvikalpakaṃ kila bahirartharūpameva । bādhorthāpattigamyaḥ । sā cārthāpattirvikalparūpā bau ddha sya ca na vikalpakaṃ pramāṇamiti jñānādyastitā pramāṇābhāvādavaśīryeta 〈।〉

<h2 id='382,xvi'>382,xvi <small><small>(<a href='docExplore?doc_id=PVA_382,xvi_382,xx'>PVA_382,xvi_382,xx</a>)</small></small></h2>

tadasadetat । yataḥ ।

<h2 id='382,xvii'>382,xvii <small><small></small></small></h2>

	anyābhāve vikalpasya prāmāṇyaṃ yadi yuktimat ॥ 906 ॥ (PVA)
	vikalpasya pramāṇattvanna yuktamiti yuktimat ।
	yadātu na vikalpasya na cānyasya pramāṇatā ॥ 907 ॥ (PVA)
	tadā viśīryamāṇo 'pi sarvasminkoparādhyatu ।
	vyavahāro na cedevaṃ samvṛtyā kena vāryate ॥ 908 ॥ (PVA)

<h2 id='382,xx'>382,xx <small><small></small></small></h2>

nanu vikalpa eva samvṛtiḥ sā cedvyavahāranimittaṃ tataḥ sa eva paramārthaḥ vyavahārāvisamvādāt ।

<h2 id='382,xxi'>382,xxi <small><small>(<a href='docExplore?doc_id=PVA_382,xxi_383,i'>PVA_382,xxi_383,i</a>)</small></small></h2>

tadapyayuktam ।

<h2 id='382,xxii'>382,xxii <small><small></small></small></h2>

	avibhāvitarūpasya pratibhāsasya sambhave ।
	avisamvāditākhyātivāsanāsaṅgabhāvinaḥ ॥ 909 ॥ (PVA)
	kaladhautādimānena yadi kāmalinidvaye ।
	parasparāvisamvādaḥ kā tatra paramārthatā ॥ 910 ॥ (PVA)

<h2 id='382,xxiv'>382,xxiv <small><small></small></small></h2>

etattu vakṣyāma: ।

<383>

<h2 id='383,i'>383,i <small><small></small></small></h2>

	sarvañcāpyasmadādīnāṃ mithyājñānaṃ vikalpanāt ।
	sānnidhyaviprakṛṣṭattve sattvādi na ca durlabham ॥ 911 ॥ (PVA)

<h2 id='383,iii'>383,iii <small><small>(<a href='docExplore?doc_id=PVA_383,iii_383,iv'>PVA_383,iii_383,iv</a>)</small></small></h2>

idaṃ sannidhānambhagavataḥ । tato deśanādharmasya viparyayaścaitayoḥ । idaṃ sadidamasaditi kila durllabhamasatyatvādetatsādhakasya vikalpātmanaḥ । tadetadvāsanābalaniyamādasadapi paramārthataḥ sadeva ।

<h2 id='383,iv'>383,iv <small><small></small></small></h2>

	bau ddha da rśa na ekasmin pakṣapāto 'pi yujyate ।
	mṛṣātve 'pi ca buddhīnāṃ bādho naivopalabhyate ॥ 912 ॥ (PVA)
	dvavāsanāyāstathā bhāvādvādhake saiva kāraṇam ।
	bhrāntattvasya kathamvittirasati prativaktari ॥ 913 ॥ (PVA)

<h2 id='383,vi'>383,vi <small><small>(<a href='docExplore?doc_id=PVA_383,vi_383,x'>PVA_383,vi_383,x</a>)</small></small></h2>

pratipāditametatprāk na punaḥ punarucyate ।

<h2 id='383,vii'>383,vii <small><small></small></small></h2>

yadi vāsanābalādeva paravaśasya prāṇino bhavataḥ sattyāsattyāvabhāsau । tau ca bādhitumaśakyau kimidānīmvivādena paravādibodhanena vā । yadi tasya vāsanā prabodhābhimukhī svayame 〈va〉 pratipatsyate । atha na 〈nagaṃ〉 vacanaśatādapi ।

<h2 id='383,viii'>383,viii <small><small></small></small></h2>

tadasatyam ।

<h2 id='383,ix'>383,ix <small><small></small></small></h2>

	vāsanāyāḥ prabodhoyaṃ yathānenābhavanmama ।
	tathāsyāpīti vijñāya vacanaṃ varttayetparaḥ ॥ 914 ॥ (PVA)

<h2 id='383,x'>383,x <small><small></small></small></h2>

tato yaduktaṃ ।

<h2 id='383,xi'>383,xi <small><small>(<a href='docExplore?doc_id=PVA_383,xi'>PVA_383,xi</a>)</small></small></h2>

	mṛṣāttvaṃ yadi buddheśca vādhaḥ kinnopalabhyate ।
	bādhādvināpi taccetsyādvyavasthā na prakalpate ॥ 915 ॥ (PVA)
	pratiyogini dṛṣṭe ca jāgrajjñāne mṛṣā bhavet ।
	svapnādibuddhirasmākaṃ tatra bhedo 'pi kiṃkṛtaḥ ॥ 916 ॥ (PVA)
	na cānyaḥ pratiyogyasti jāgrajjñānasya śobhanaḥ ।
	yaddarśanena mithyāttvaṃ stambhādipratyayo brajet ॥ 917 ॥ (PVA)
	svapnādipratiyogitvaṃ sarvalokaprasiddhitaḥ ।
	tadīyadharmavaidharmyādbādhakapratyaye yathā ॥ 918 ॥ (PVA)

<h2 id='383,xvii'>383,xvii <small><small>(<a href='docExplore?doc_id=PVA_383,xvii'>PVA_383,xvii</a>)</small></small></h2>

tadapi parākṛtam । yadyapi vāsanāprabodha eva sarvasya bhavannavabodho vyāmoho vā tathāpi parāvabodhāya vacanaṃ pravarttayitavyameva । tathā hi sa eva vāsanāprabodho'nena prakāreṇa mama jāta āsīdanyasyāpyevameva bhaviṣyatītyavabodhāya vacanapravṛttiḥ pratiniyatavāsanāprabodhārthaṃ । tathābhatavāsanāprabodhārthitāmavadhārya. tato na vyarthatā । tato yadi buddhermṛṣāttvaṃ kinna bādhopalabdhiḥ । tathābhūtavāsanāprabodhābhāvāt । kathantarhi mṛṣāttvaparijñānaṃ vāsanāpratibaddhatvajñānādeva । dvividhaṃ hi mṛṣārthatvamasadarthatvaṃ visamvāditvañca । visamvādittvaṃ viparītavāsanāprabodhato'viparyāsavāsanāprabodhataśca samvāditvamiti ।

<h2 id='383,xviii'>383,xviii <small><small>(<a href='docExplore?doc_id=PVA_383,xviii_384,ii'>PVA_383,xviii_384,ii</a>)</small></small></h2>

nanu samvādaścedasti kathamasadarthattvaṃ । avisamvādākārasyāpi vāsanāpratibaddhatvāt । na hi samvādipratibhāse 'pyarthānvayavyatirekānuvidhānamasti । etadevāsadarthatvaṃ 〈।〉 tataḥ svapnādipratyasamānatvādasadarthatā । na hi bādhakapratyayātsvapnādipratyayānāmasadarthatā, yena tadabhāvāt jāgratpratyayasatyatvaṃ bhavet ।

<384>

<h2 id='384,i'>384,i <small><small></small></small></h2>

	vāsanāpratibaddhattve kathametadvibhajyate ।
	idaṃ samvādi na paraṃ naikatrāsti viruddhatā ॥ 919 ॥ (PVA)

<h2 id='384,ii'>384,ii <small><small></small></small></h2>

tadasat ।

<h2 id='384,iii'>384,iii <small><small>(<a href='docExplore?doc_id=PVA_384,iii'>PVA_384,iii</a>)</small></small></h2>

	vāsanāpratibaṃdhe 'pi yathā nīlādibheditā ।
	svapnādidhvaṃsayogaśca samvādādi tathā na kim ॥ 920 ॥ (PVA)
	yatsamānaṃ kathañcitkiṃ sarvathā tatsamānatā ।
	manuṣyattve samāne 'pi brāhmaṇetaratā katham ॥ 921 ॥ (PVA)
	yathārthapratibaddhattve sarvāsamvādabhāṅ na vit ।
	tathā viparyaye 'pyetatkimakasmādasambhavi ॥ 922 ॥ (PVA)
	vāsanāpratibaddhorthavidāṃ nāstyeva va sarvathā ।
	arthaprativiveśo hi sarvāsāmeva dṛśyate ॥ 923 ॥ (PVA)

<h2 id='384,vii'>384,vii <small><small>(<a href='docExplore?doc_id=PVA_384,vii_384,xi'>PVA_384,vii_384,xi</a>)</small></small></h2>

tadasat ।

<h2 id='384,viii'>384,viii <small><small></small></small></h2>

	yathāsau dṛśyaterthārthī tathaiva yadi vidyate ।
	prāptirastu sadārthānāṃ bādhakaḥ pratyayaḥ katham ॥ 924 ॥ (PVA)
	alaukikattvādubhayātmayogātsmṛtipramoṣādviparītavitteḥ ।
	sabādhakatvaṃ na tathārthasattvaṃ tataḥ sa samvādatayā na yogaḥ ॥ 925 ॥ (PVA)

<h2 id='384,xi'>384,xi <small><small></small></small></h2>

alaukikosavārthasamvādapratyādyagocaratvāt । athavā tasya sattvasyāsattvañca । tato dṛśyate 'pi bādhyate 'pi । athavā smaryamāṇo'sadartho deśāntarasthaḥ pratyakṣatayā pratibhāti na tatrastha eva । tato'prāptistatra 〈।〉 evaṃ viparītakhyātāvapi yojanīyam । tadetadapramāṇavṛttam ।

<h2 id='384,xii'>384,xii <small><small>(<a href='docExplore?doc_id=PVA_384,xii_384,xiii'>PVA_384,xii_384,xiii</a>)</small></small></h2>

	nādaṣṭapūrvasarppasya rajvāṃ sarppamatiḥ kvacit ।
	pūrvadṛṣṭyanusāritvānna heturvāsanā katham ॥ 926 ॥ (PVA)

<h2 id='384,xiii'>384,xiii <small><small></small></small></h2>

pūrvadarśanamantareṇa hi na bhavati rajjvāṃ sarppabuddhiḥ । pūrvadarśanādidamvedanamatrārtho nāstiti sakalaloṃkaniścayaḥ । anyathā sakalakāryakāraṇabhāvoccheda eva । pratibhāsamātreṇāśa kyagrahaṇāt pratibhāsamātre hi svasamvedanameva kevalaṃ heturahitamiti pratipāditaṃ । tasmāttanniścayādeva kāryakāraṇabhāvaḥ । nātra viparītādikhyātiyogapratītiḥ । athāpi syādeṣāpi viparītādikhyātireva nātrārtho vidyata iti ।

<h2 id='384,xiv'>384,xiv <small><small>(<a href='docExplore?doc_id=PVA_384,xiv'>PVA_384,xiv</a>)</small></small></h2>

	viparītādivittaścetpūrvaviddhetutā bhavet ।
	pratītiranyāpi tatastathaiveti pratīyatām ॥ 927 ॥ (PVA)
	arthasya prāptiranyatra tato nālaukikāditā ।
	sarvatrārthasya na prāptiriti pūrva prasādhitam ॥ 928 ॥ (PVA)
	niścayādarthaṃ ityevaṃ neti cettanna saṅgatam ।
	niścayo'laukikādye 'pi bāhyortha iti kinna saḥ ॥ 929 ॥ (PVA)
	arthe 'pyanarthaṃ iti tu niścayasyāpravṛttitaḥ ।
	anarthaniścayasyāsya tenānaikāntitāsti na ॥ 930 ॥ (PVA)
	vāsanāmūlatājñānamarthatā sa na bādhanam ।
	tena jāgraddhiyo nāsti pratiyogitvasambhavaḥ ॥ 931 ॥ (PVA)
	pūrvadarśanato jñānaṃ tadapyastu tadanyataḥ ।
	anādivāsanāṅgajanitaṃ sarvavedanam ॥ 932 ॥ (PVA)

<h2 id='384,xx'>384,xx <small><small>(<a href='docExplore?doc_id=PVA_384,xx_385,i'>PVA_384,xx_385,i</a>)</small></small></h2>

nirālambanavādoyamata eva virājate ।

<h2 id='384,xxi'>384,xxi <small><small></small></small></h2>

ata evedamapi nirastam ।

<h2 id='384,xxii'>384,xxii <small><small></small></small></h2>

	yogināṃ jāyate buddhiḥ bādhikā pratiyoginī ।
	jāgratstambhādibuddhīnāṃ tataḥ svapnāditulyatā ॥ 933 ॥ (PVA)
	prāptānāntāmavasthāñca sarvaprāṇabhṛtāmapi ।
	bādhoyambhavitā tena siddhā sapratiyogitā ॥ 934 ॥ (PVA)

<385>

<h2 id='385,i'>385,i <small><small></small></small></h2>

avaśyaṃ hi pramāṇapariśuddhārthabhāvanābalāt yogināṃ pramāṇabhūtapratyakṣaṃ jñānamudeti viparyayabādhakam । tena 〈।〉

<h2 id='385,ii'>385,ii <small><small>(<a href='docExplore?doc_id=PVA_385,ii_385,vi'>PVA_385,ii_385,vi</a>)</small></small></h2>

	"iha janmani keṣāñcinna tāvadupalabhyate ।
	tāmavasthāṃ gatānāntu na vidmaḥ kimbhaviṣyati ॥ 935 ॥ (PVA)"

<h2 id='385,iii'>385,iii <small><small></small></small></h2>

iti nirastam । yato viditameva bhāvanāyāḥ sāmarthyam । tato'vaśyameva sa pratyayo bhāvīti kasmānna vidmaḥ । tata idamatyantasambaddhameva । yaducyate 〈।〉

<h2 id='385,iv'>385,iv <small><small></small></small></h2>

	yogināṃ cāsmadīyānāṃ tvaduktapratiyoginī ।
	tvaduktaviparītā vā bādhabuddhirbhaviṣyati ॥ 936 ॥ (PVA)

<h2 id='385,vi'>385,vi <small><small></small></small></h2>

iti । yataḥ ।

<h2 id='385,vii'>385,vii <small><small>(<a href='docExplore?doc_id=PVA_385,vii'>PVA_385,vii</a>)</small></small></h2>

	apramāṇabalāyātabhāvanābalabhāvinī ।
	yeṣāṃ te yogino buddhiḥ kinna śokādiviplutāḥ ॥ 937 ॥ (PVA)
	īdṛk tve yogibuddhināṃ dṛṣṭāntostīti sādhitam ।
	dṛṣṭānto yuṣmadīyānāṃ na kaścidapi vighate ॥ 938 ॥ (PVA)
	tata〈ḥ〉 stambhādibuddhīnāṃ bhavetsapratiyogitā ।
	bādhyatvaṃ vāpi buddhittvānmṛgatṛṣṇādibuddhivat ॥ 939 ॥ (PVA)
	iṣṭaṃ sapratiyogitvaṃ mṛgatṛṣṇādibuddhibhiḥ ।
	tadātmanā ca bādhyatvaṃ grāhyāntaratayāpi cet ॥ 940 ॥ (PVA)
	jātyuttaramidaṃ prāha naivaṃ bādhakatāsthitiḥ ।
	bādhakattvavivakṣā hi nirmūlocchedakāriṇī ॥ 941 ॥ (PVA)
	yathākathañcidvadatastadetajjāḍyajṛmbhitaṃ ।

<h2 id='385,xv'>385,xv <small><small>(<a href='docExplore?doc_id=PVA_385,xv'>PVA_385,xv</a>)</small></small></h2>

nahi pratiyogitvamātraṃ vivakṣitamapi tu bādhakapratiyogitvaṃ । tena pratiyogitvamātraṃ sādhanamasambaddham ।

	bādha kaśa cāpyanaikāntastadanyattvañca pūrvavat ॥ 942 ॥ (PVA)
	buddhādipratyayānyattvasādhakapratyayo mṛṣā ।
	atrāpyuttaramasmābhiḥ pūrvameva nirūpitaṃ ॥ 943 ॥ (PVA)
	buddhādipratyayaḥ sarvaḥ svāṅgamātrāvalambanaḥ ।
	vyavahāraprasiddhistu yathā tadabhidhāsyate ॥ 944 ॥ (PVA)
	mithyādhīpratiyogittvaṃ svapnādāviva te bhavet ।
	iti pūrvameva vihitaṃ nottaraṃ punarucyate ॥ 945 ॥ (PVA)

<h2 id='385,xx'>385,xx <small><small>(<a href='docExplore?doc_id=PVA_385,xx_385,xxiii'>PVA_385,xx_385,xxiii</a>)</small></small></h2>

tathāhi ।

<h2 id='385,xxi'>385,xxi <small><small></small></small></h2>

	mithyāttve sarvabuddhīnāṃ tāratamyādibhāvataḥ ।
	bādhyabādhakabhāvoyaṃ vāsanātāratamyataḥ ॥ 946 ॥ (PVA)
	yathā mithyātvabhāve 'pi bāhyabhāvānurodhataḥ ।
	bādhyabādhakabhāvoyaṃ bhavatāmavigānataḥ ॥ 947 ॥ (PVA)

<h2 id='385,xxiii'>385,xxiii <small><small></small></small></h2>

tatra viparītādikhyātitvādasau ihāpi vāsanādārḍhyabhāvābhāvābhyāṃ bādhyabādhakabhāva iti na doṣaḥ ।

<386>

<h2 id='386,i'>386,i <small><small>(<a href='docExplore?doc_id=PVA_386,i_386,iv'>PVA_386,i_386,iv</a>)</small></small></h2>

nanu bu ddha sya bhagavato buddhiryogitvarāgādikṣayanimittavatī tasya ca viśeṣyabādhanādviruddhaḥ । tathā hi ।

<h2 id='386,ii'>386,ii <small><small></small></small></h2>

	rāgādikṣayayonitvanimittādigatastathā ।
	yāvānviśeṣa iṣṭaḥsyātsarvabādhādviruddhatā ॥ 948 ॥ (PVA)

<h2 id='386,iii'>386,iii <small><small></small></small></h2>

stambhādipratyayabādhake buddhādijñāne yāvanto viśeṣā rāgādikṣayanimittatvādayasteṣāṃ bādhanādviruddhatāpi hetorbhavet । tathā hi mithyādhīpratiyogittvaṃ yadaiva svapnādijñānānāṃ sādhitaṃ । tadā tāthāgatamapi jñānaṃ pratiyogitvānmithyāprasaktam । svapnabādhakastambhādijñānavadeva । atrocyate ।

<h2 id='386,iv'>386,iv <small><small></small></small></h2>

	yadi viśeṣaviruddhatayā kṣatirnanu na heturihāsti na dūṣitaḥ ।
	nikhilahetuparākramarodhinī na hi na sā sakalena viruddhatā ॥ 949 ॥ (PVA)

<h2 id='386,vi'>386,vi <small><small>(<a href='docExplore?doc_id=PVA_386,vi'>PVA_386,vi</a>)</small></small></h2>

yathā svapnabuddhirmithyāstambhādibuddhipratiyoginīti sādhyate । tathā pratiyogibuddhipratiyogittvamapi buddhitvātsvapnabuddhivadeva । evaṃ yathā dhūmogniṃ sādhayati । tathā ihedānīmagnyasambhavamapi sādhayatīti na hetureva kaścitsādhyasādhanaḥ syāt 〈।〉 kiṃ ca । buddhitvātpratiyogitvamātrameva sādhayati । na viśeṣapratiyogitvaṃ tathā yathā kṛtakatvamanittyatvaṃ sādhayati śabdasya tathākāśaguṇatvaviparyayamapi sādhayatīti prāptaṃ । na cākāśaguṇatvamapi śāstrāṅgīkaraṇātsādhyam । iṣṭaḥ sā dhya iti vakṣyate । tasmānna viśeṣaviruddhatā hetudūṣaṇam ।

<h2 id='386,vii'>386,vii <small><small>(<a href='docExplore?doc_id=PVA_386,vii_386,ix'>PVA_386,vii_386,ix</a>)</small></small></h2>

nanu 〈।〉

<h2 id='386,viii'>386,viii <small><small></small></small></h2>

	mahājanasya cābādhādidānīntanabuddhivata ।
	vācyo'numānabādho vā yadi vā pratisādhanam ॥ 950 ॥ (PVA)

<h2 id='386,ix'>386,ix <small><small></small></small></h2>

mahājanabādhyabuddhyabhāvādidānīntanabādhakabuddhivat stambhādibuddhiḥ satyā vivādāspadībhūtastambhādibuddhirabādhyā । tadviṣayatvena mahājanasya bādhakabudhyanutpādātsvapnādibādhakabuddhivat ।

<h2 id='386,x'>386,x <small><small>(<a href='docExplore?doc_id=PVA_386,x_386,xiii'>PVA_386,x_386,xiii</a>)</small></small></h2>

tadapratirūpaṃ । tathāhi ।

<h2 id='386,xi'>386,xi <small><small></small></small></h2>

	pratibandhavinābhūtā dṛṣṭimātraprasādhanā ।
	iṣṭā syātsādhyasiddhiścet tadevaṃ yuktamuttaram ॥ 951 ॥ (PVA)

<h2 id='386,xii'>386,xii <small><small></small></small></h2>

na ca svapnābādhabuddhirabādhyā paramārthataḥ । pratyakṣasyaiva bādhakasya darśanātsaṃvṛtyātvabādhyattvaṃ stambhādibuddherapi na kācinnaḥ kṣatiḥ ।

<h2 id='386,xiii'>386,xiii <small><small></small></small></h2>

	asatyayā 〈kathaṃ〉 tarhibādhaḥ svapnādivaddhiyā ।
	tāratamyasya sadbhāvāditi pūrvanniveditam ॥ 952 ॥ (PVA)

<h2 id='386,xiv'>386,xiv <small><small>(<a href='docExplore?doc_id=PVA_386,xiv_386,xvii'>PVA_386,xiv_386,xvii</a>)</small></small></h2>

kiñca ।

<h2 id='386,xv'>386,xv <small><small></small></small></h2>

	jāgradbuddhirna sattyatvāddhādhate svapnadarśanaṃ ।
	tat jñeyānupalabdhitvāttaccāsattyasya nāsti kim ॥ 953 ॥ (PVA)

<h2 id='386,xvii'>386,xvii <small><small></small></small></h2>

pratipāditametan 〈।〉 na bādhako nāma svāla 〈mba〉nasattyatayā bādhako'pi tu tadanu<387>palabdhitaḥ । sā cānupalabdhirupatā viparyayopalabdhirūpatayaiva । sā ca svāṃśasamvedanatve 'pi na parihīyate । tathāhi ।

<h2 id='387,ii'>387,ii <small><small>(<a href='docExplore?doc_id=PVA_387,ii_387,vi'>PVA_387,ii_387,vi</a>)</small></small></h2>

	meyāntaraṃ svarūpaṃ vā sarvosau tadviyaryayaḥ ।
	tato jāgraddhiyā bādhyā svāṃśe 'pi sthitayā parā ॥ 954 ॥ (PVA)

<h2 id='387,iv'>387,iv <small><small></small></small></h2>

nanviyamapi yadi bhrāntiḥ tadā kimavaṣṭambhādasau bādhyā svapnabuddhiḥ ।

<h2 id='387,v'>387,v <small><small></small></small></h2>

tadapyasat ।

<h2 id='387,vi'>387,vi <small><small></small></small></h2>

	nivṛtte sādhanārthe syātsvapnabuddhisamānatā ।
	bādhyabādhakabhāvena tadā kinnaḥ prayojanaṃ ॥ 955 ॥ (PVA)

<h2 id='387,vii'>387,vii <small><small>(<a href='docExplore?doc_id=PVA_387,vii_387,x'>PVA_387,vii_387,x</a>)</small></small></h2>

nanvaparamucyate ।

<h2 id='387,viii'>387,viii <small><small></small></small></h2>

	pūrvasādhanadoṣāśca sandheyāstasya cādhunā ।
	sādhyābhedādavācyatvāddhetornnobhayasiddhatā ॥ 956 ॥ (PVA)

<h2 id='387,ix'>387,ix <small><small></small></small></h2>

bodhanaṃ budhyati budhyate vāneneti vā vikalpāḥ । tatra ca pūrvavaddoṣāḥ sādhyābhedena pratijñārthekadeśatvenābādhyatvātpratyayatvasya hetornobhayasiddhatā ।

<h2 id='387,x'>387,x <small><small></small></small></h2>

nanu pratyayaviśeṣo dharmī sāmānyaṃ sādhanamiti na pratijñārthaikadeśatā ।

<h2 id='387,xi'>387,xi <small><small>(<a href='docExplore?doc_id=PVA_387,xi_387,xvi'>PVA_387,xi_387,xvi</a>)</small></small></h2>

tadāha ।

<h2 id='387,xii'>387,xii <small><small></small></small></h2>

	sāmānyaṃ pratyayatvañca bhinnābhinnanna vidyate ।
	bhavatotyantabhinnañca pratyakṣe 'pi na kiñcana ॥ 957 ॥ (PVA)
	sārūpyā nyanivṛttī ca netyetad gamayiṣyate ।
	tasmānna hetuḥ sāmānyamasti siddhaṃ dvayorapi ॥ 958 ॥ (PVA)

<h2 id='387,xv'>387,xv <small><small></small></small></h2>

na yuktametadyataḥ ।

<h2 id='387,xvi'>387,xvi <small><small></small></small></h2>

	sāmānyaṃ pratyayatvañca bhinnābhinnaṃ mataṃ hi naḥ ।
	vyāvṛttya samabhāvastu tayā netīti vakṣyate ॥ 959 ॥ (PVA)

<h2 id='387,xvii'>387,xvii <small><small>(<a href='docExplore?doc_id=PVA_387,xvii_387,xxii'>PVA_387,xvii_387,xxii</a>)</small></small></h2>

tata eva parāmarśayogātpratyayaḥ pratyaya ityarthasya hetunā pāramparyeṇa vastusambandhāt । pratyaya iti korthaḥ samvedanamātmarūpasamvittimātraṃ । tato'siddhametad ।

<h2 id='387,xviii'>387,xviii <small><small></small></small></h2>

	viśeṣayośca hetutvaṃ pakṣatattulyasaṃsthayoḥ ।
	na syādanvahīnatvādataddharmatayāpi ca ॥ 960 ॥ (PVA)

<h2 id='387,xix'>387,xix <small><small></small></small></h2>

tathā iti ।

<h2 id='387,xx'>387,xx <small><small></small></small></h2>

	na cārthahīnā tadbuddhirhetutvena bhaviṣyati ।
	āśrayāsiddhatā coktā viśeṣyasyāprasiddhitaḥ ॥ 961 ॥ (PVA)
	tathā hetorviruddhattvaṃ dṛṣṭānte sādhyahīnatā ।
	viśeṣaṇāprasiddhyarthavikalpenaiva bodhitā ॥ 962 ॥ (PVA)

<h2 id='387,xxii'>387,xxii <small><small></small></small></h2>

sarvametatprāgeva parikṛtaṃ । tasmādasadetat । tata etadanavadyaṃ sarve "pratyayā nirāla 〈mba〉 nāḥ pratyayatvātsvapnapratyayavat" ।

<388>

<h1 id='2.1.2.7.1.5'>2.1.2.7.1.5</h1>

<(ṅa) bāhyārthanirāsaḥ—>

<h2 id='388,i'>388,i <small><small>(<a href='docExplore?doc_id=PVA_388,i_388,iv'>PVA_388,i_388,iv</a>)</small></small></h2>

tena nirālambanatve sarvapratyayānāṃ ।

<h2 id='388,ii'>388,ii <small><small></small></small></h2>

	tadānyasamvido〈'〉bhāvātsvasaṃvitphalamiṣyate ॥ 333 ॥

<h2 id='388,iii'>388,iii <small><small></small></small></h2>

svasamvedanameva phalaṃ । vijñānaṃ svayamudayatsvarūpamevāvabhāsayati nārtham । arthapratipādane tasya sāmarthyābhāvāt । adarśanāccārthapratipādanasya । atrocyate ।

<h2 id='388,iv'>388,iv <small><small></small></small></h2>

	yadi bāhyonubhūyeta ko doṣo naiva kaścana ।
	idameva kimuktaṃ syātsa bāhyorthonubhūyate ॥ 334 ॥

<h2 id='388,v'>388,v <small><small>(<a href='docExplore?doc_id=PVA_388,v_388,vii'>PVA_388,v_388,vii</a>)</small></small></h2>

kimanayā sūkṣmekṣikayā bāhyannānubhūyata eva । asya prayāsasya kiṃ phalaṃ । yathā lokavyavahārarastathāstu । na cānālambanatvapratipādene'nyathā vyavahāro na ca vyavahārādaparamiha phalamasti ।

<h2 id='388,vi'>388,vi <small><small></small></small></h2>

tadapyasadeva ।

<h2 id='388,vii'>388,vii <small><small></small></small></h2>

	yadi vyavahṛtiḥ sādhyā vyavahāro yathā tathā ।
	vedasyāpauruṣeyatve prayāsaḥ kiṃphalastava ॥ 963 ॥ (PVA)

<h2 id='388,viii'>388,viii <small><small>(<a href='docExplore?doc_id=PVA_388,viii_388,ix'>PVA_388,viii_388,ix</a>)</small></small></h2>

na khalu yadanādivyavahāronyakṛtaḥ । pauruṣeyatvetaratayā siddho yena tadabhāvena tad bhavet । atha sa eva vicārya kriyamāṇaḥ sadarthaḥ । tathā sati vicāryatāmaparamapi । atha pauruṣeyatve pramāṇyameva na syādetadaparasyāpi samānam । apauruṣeyatve 'pi prāmāṇyābhāvāt 〈।〉 kiñca ।

<h2 id='388,ix'>388,ix <small><small></small></small></h2>

	yadā bāhyagrahābhāvastadā rāgādi hīyate ।
	bhāvanābalato vṛttestadabhāve viparyayāt ॥ 964 ॥ (PVA)

<h2 id='388,x'>388,x <small><small>(<a href='docExplore?doc_id=PVA_388,x_388,xi'>PVA_388,x_388,xi</a>)</small></small></h2>

tattvanirūpaṇe hi rāgādidoṣakṣayaḥ । sa ca paraḥ puruṣārtha iti pratipāditaṃ । tatastattvaṃ nirūpyate । bāhyārthasyānubhavo nāsti । tathā hi । bāhyo'rthonubhūyata iti korthaḥ । kimanubhūtipraveśasadbhāvādanubhūyata iti vyapadeśorthāpraveśanādeva । tata idamāha ।

<h2 id='388,xi'>388,xi <small><small></small></small></h2>

	yadi buddhistadākārā sāstyākāraniveśinī ।
	sā bāhyādanyato veti vicāramidamarhati ॥ 335 ॥

<h2 id='388,xii'>388,xii <small><small>(<a href='docExplore?doc_id=PVA_388,xii'>PVA_388,xii</a>)</small></small></h2>

tadākārā duddhiriti korthaḥ । nīlādyākārā । nanvidamidānīmvicāryate । tadākāreti kutaḥ । tatastadākārā buddhiriti parijñānārthaṃ sa punardraṣṭavyaḥ । tatrāpi darśane tadākārataivetyanavasthā । atha nirākāreṇa dṛśyate । tadā tadeva darśanaṃ kimākāraparikalpanena । atha tadākāreti tannirūpaṇākārāttaddarśanākāreti । tadā tadevocyate । tannirūpaṇantaddarśanamiti korthaḥ । atha dvayamapi dṛśyate । tathā sati svarūpeṇa dvayaṃ dṛśyate । tataḥ parasparaṃ grahaṇaṃ na vā kasyaciditi svasamvedanameva dvayamiti pratipāditaṃ । atha bāhyaṃ vinā'yameva na bhavati । evantarhi buddhiṃ vinā'parokṣatā na bhavatīti prāptam । atha dṛśyata evāparokṣatā 〈।〉 tathā sati paraṃ parikalpanīyaṃ 〈।〉 tadākārā buddhirapi dṛśyata eva kimaparaparikalpaḥ । yataḥ ।

<h2 id='388,xiii'>388,xiii <small><small>(<a href='docExplore?doc_id=PVA_388,xiii_389,ii'>PVA_388,xiii_389,ii</a>)</small></small></h2>

	darśanopādhirahitasyāgrahāttadgrahe grahāt ।
	darśanaṃ nīlanirbhāsaṃ; nārtho bāhyosti kevalaḥ ॥ 336 ॥

<389>

<h2 id='389,i'>389,i <small><small></small></small></h2>

yadeva dṛśyate tadevābhyupagamyate । tathā hi pratibhāsāttadgatameva nīlamavabhāsate nāparaṃ । tataḥ pratibhāsavyatirekeṇa na pramāṇaṃ । tato nābhyupagamaḥ । atha pratibhāsattadgatantanna pratibhāsate pratibhāsasyāntaratvānnīlādeśca bahiravabhāsanāt । na vyatiriktasya bhāve tasya pratibhāsanaṃ svarūpeṇāparokṣeṇa tasya pratibhāsanāt । tathā hi ।

<h2 id='389,ii'>389,ii <small><small></small></small></h2>

	vyatiriktasya sadbhāve na nīlasyāparokṣatā ।
	svarūpeṇāparokṣattvānna tasyānyā'parokṣatā ॥ 965 ॥ (PVA)

<h2 id='389,iii'>389,iii <small><small>(<a href='docExplore?doc_id=PVA_389,iii'>PVA_389,iii</a>)</small></small></h2>

athaiva hi grāhakākāraḥ svarūpeṇāparokṣo na grāhakāntarabhāvāttathā tena samanākālo 'pi nīlādikaḥ । yathā ca cakṣurādikād grāhakākāraḥ tathā tatsamānākāropi, tadanvayavyatirekalakṣaṇatvātkāryakāraṇabhāvasya । na pūrvāparasadbhāvo'rthasya pramāṇato'vasīyate । pratyakṣasya pūrvāparayorapravṛtteḥ । atha pūrvamapyasau nāstīti kathaṃ pratīyate । paścādvā grāhakākāro 'pi kasmānna pūrvaṃ parikalpyate buddhirvā sukhādayo vā । atha nittyattvādātmana evameveti cet । aparokṣatāpi tarhi prāgevāstīti kiṃ na parikalpyate । virodhāditi cet । na hyapratīyamānā'parokṣatā yuktā । arthastadvyatirikto'pratīyamāno 'pi yuktaḥ । vyatirikta iti kena pratipannaṃ । ata eva kadācid bhavediti sandehacodanā । aparokṣatāpi kasmānnaivamiti cet । aparokṣatvaprasaṅgāt । nānyasyāparokṣatvānmama parokṣeti kalpanā syāt । śuklatādivat । śuklatā yadyapi ekasya ghaṭāderna bhavati dravyāntarasya bhavatyeva । tato'parokṣatāvyatirekeṇa nāparo nīlādiḥ ।

<h2 id='389,iv'>389,iv <small><small>(<a href='docExplore?doc_id=PVA_389,iv^1'>PVA_389,iv^1</a>)  (<a href='docExplore?doc_id=PVA_389,iv^2'>PVA_389,iv^2</a>)  (<a href='docExplore?doc_id=PVA_389,iv^3'>PVA_389,iv^3</a>)  (<a href='docExplore?doc_id=PVA_389,iv^4'>PVA_389,iv^4</a>)</small></small></h2>

nanu yadā padārthasya śuklatāpaiti kimasāvanyatra gacchati । na 〈।〉 aparokṣatāpi nāparagatānyatra gantrī । evantarhi tadavyatirekādarthasyāpi tadabhāvādabhāvaḥ । avyatireka eva na niścita iti cet । agnerapi taharyabhāve'gnirūpābhāvo na siddha eva । tadvyatirekeṇāgnerabhāvāditi cet । nāvyatirekasyāsiddhatvāt । tadvyatirekeṇādarśanāditi samāna sarvaṃ । tasmādasadevāparokṣatāvyatiriktataṃ । anumānamapi nāparokṣatāvyatirekaṃ sādhayati । kathaṃ na sādhayati । yadā parokṣāvasthāyāmapi sādhayati tato nīlamāsta eva yatpaścātpratipatsye । na tatra pūrvarūpānusāreṇa pratipattibhāvāt । smaraṇantadanubhavānusāri sa cānubhavo'parokṣarūpasyaiva । na ca pṛthagaparokṣarūpatāmavasthāpya nīlādismaraṇaviṣayaḥ । iha kathaṃ pratipattiriti cet । nehāpi tathābhūtamevādhyāropyate । yadi pūrvikāmaparokṣarūpatāṃ parityajati । nīlarūpatāmapi tadavyatirekātparityajedeva nahi vibhāgena smaraṇam । smaraṇamanumānaṃ na bhavatyadhikasya pratipatteriti cet । nādhikasya pratipattau kāraṇābhāvāt । kathantadadhikasya pratipattiriti cet । nābhāvāt । kathaṃ pramāṇam । prathamameva vyāptisiddheḥ । yadā dhūmamagnerudayamāsādayantaṃ paśyati parāparadeśāgnisambandhena । tadaivamasya pratipattiḥ । yatra yatrāyamupanīyate tatra dhūmaṃ janayati । naikadeśo'nyadeśasambaddham । tato yadyanyatrāpi bhavatyagnistatrāpi janayatyeva । tena dhūmadeśo'gne: pratipanna eva । sa ca bhāvī dhūmognirvā tadrūpa evādhyāropyate nānyathā śakyatvāt । tato'dhikadhūmadarśanādadhikapāvaka pratiprattiḥ । yasya tarhi pūrvakaṃ pāvakaviṣayamadhyāropaṃ vinaiva jhaṭiti dhūmadarśanātpratipattistasya katham । tasyāpi sāmānyapratibandhamantareṇāpratipatteḥ । tathā hi 〈।〉 yadi nāma jhaṭiti pratipattistathāpi yadānuyujyate । yadi nāmātra dhūmaḥ kasmādagniḥ । evameva dṛṣṭatvāditi । tena vaktavyaṃ 〈।〉 tacca darśanaṃ na paramārthato'pi <390> tu darśanādhyāropayorekatvādvyavasāyāt । na ca dṛśyamānādinā vyatirekeṇa vikalpeta darśanādarthī na pravartteta । darśanārthino nopadiśet । nahi dṛśyamānatāmapratiyan darśanārthī bhavati । yosti sa pratīyata iti cet । yadi darśanena sambandho na gṛhītaḥ kathamastitvamātrapratipatteḥ pravarttakaḥ । tasmād dṛśyamānatāmeva pratipadyamānaḥ tadarthī nānyathā । nahi nīlāditāmanavagacchaṃstadarthī dṛṣṭaḥ । tasmādanumānamanyadvā vikalpakaṃ vijñānaṃ dṛśyamānatāvyatirekeṇa na nīlāditāmavagacchati । kathantarhi parokṣaviṣayamanumānaṃ । pūrvasyāparokṣatvasyādhyāropāt । kathamatastatrāgniriti pratipattiḥ । adhyāropasya tathābhāvātpūrvadṛṣṭamarīcikāviṣayajalavat । yatrādhyāropyate sa paro vahneriti cet । na 〈।〉 tasya svarūpeṇāpratipatteḥ । tadeva tasya rūpamiti cet । aparokṣameva taditi kathamparokṣatā । svarūpapratipattireva hi parokṣatā pareṇa pratipattiriti cet । saivāparokṣatetyaparihāraḥ । pareṇa pratipattiriti ca pratibandhabalādadhyāropa eva । tataḥ parapratipattiriti mithyā । bāhyasya parokṣasya pratipattiryuktāpi tasya svayamapi paścāddarśanādekatvādhyāropādidantatparokṣamāsīditi parapratipattau cettadapi nāsti । iyaṃ sā parapratipattiḥ । pragāsītparokṣeti । tasmādasatparokṣaṃ nāma । tasmāddarśanopādhirahitasyāgrahaṇameva । kathaṃ vyatirekagatirarthasya । yadi nārthosti samvedanavyatiriktaḥ kuto nīlapītādipratibhāsabhedaḥ । cakṣurādikādeva keśapratibhāsavat । nanūpaghātabalātkeśādipratibhāsanaṃ । upaghāta iti kutaḥ । keśādipratibhāsanāditi cet । nīlādipratibhāsanāditi prakalpyatām । nanvekarūpatā syātkeśādivadeva nānādeśe 'pi na nānānīlāditā yathā bhramati cakṣuṣi bhramati tathā kim nīlādikaṃ । yadi ca cakṣurvijñānakāraṇamiṣyate । bāhyaṃ tataḥ kinna nīlādikam । yathā rūpagrahaṇe cakṣuḥ kāraṇam । tathā'vāntaragrahaṇe tataḥ paraṃ । tato bāhyārthasiddhiḥ । samvitpratiniyamāditi ।

<h2 id='390,i'>390,i <small><small>(<a href='docExplore?doc_id=PVA_390,i_390,iii'>PVA_390,i_390,iii</a>)</small></small></h2>

atrocyate । 〈।〉

<h2 id='390,ii'>390,ii <small><small></small></small></h2>

	kasyacitkañcidevāntarvāsanāyāḥ prabodhakaṃ ।
	tato dhiyāṃ viniyamo na bāhyārthavyapekṣayā ॥ 337 ॥

<h2 id='390,iii'>390,iii <small><small></small></small></h2>

uktametanna bāhyārthaḥ sidhyati pratyakṣataḥ । kāryavyatirekātkalpyate । kāryavyatireke ca varaṃ cakṣureva kalpitaṃ । arthāntarakalpanāto varaṃ dṛṣṭameva cakṣurādikaṃ tadviśiṣṭamiti kalpanā । tadapi paroparodhāducyate । varaṃ samanantarapratyayasyaiva viśeṣakalpanā । śarīramapi kāraṇañcet । na । śarīrapratibhāsavyatirekeṇa tasyābhāvāt । tatpratibhāse satīti cet । tathāpi vijñānādeva vijñānaṃ samānakālatā ca śarīrapratibhāsena ityādi pratibhāsasyeti na kāraṇatā । tathā hi ।

<h2 id='390,iv'>390,iv <small><small>(<a href='docExplore?doc_id=PVA_390,iv_390,vi'>PVA_390,iv_390,vi</a>)</small></small></h2>

	yathā rāgādikalpanāṃ kālādiniyamaḥ sphuṭaḥ ।
	prabodhakasya niyamādvinā vā tatprabodhakaiḥ ॥ 966 ॥ (PVA)

<h2 id='390,v'>390,v <small><small></small></small></h2>

tathā nīlādiniyatapratibhāsasamāgamaḥ ॥

<h2 id='390,vi'>390,vi <small><small></small></small></h2>

rāgādayo hi pratiniyatadeśakālāvasthābhāvinaḥ prabodhakapratyayavaśāt । na tu teṣāmālambananiyamo vyabhicārāt । kā nya kubjā dicintāpratibhāsināñca niyamaḥ prabodhake satyanyathā ca । na ca bāhyasyaiva prabodhakattvaṃ cintāpratibhāsenāpi cintāntaravāsanāprabodhāt । svasāmarthyena yathābhogasambhave । na hyābhogasya kvacitpakṣapātaḥ । ābhogasamānatve 'pi kasyacit paṭurūpasya

<391>

<h2 id='391,i'>391,i <small><small>(<a href='docExplore?doc_id=PVA_391,i_391,iv'>PVA_391,i_391,iv</a>)</small></small></h2>

pratibhāsādabhyāsādito vā svapnādipratyayānāṃ ca kaḥ pratiniyamahetuḥ । tadā janmāntarādidṛṣṭaṃ bāhyameva niyamaheturiti cet । na । sarvasya dṛṣṭatvāttatkāle cābhāvāttatkālaniyame ko hetuḥ ।

<h2 id='391,ii'>391,ii <small><small></small></small></h2>

	deśādiniyataṃ bāhyaṃ pratibhāsaniyāmakaṃ ।
	yadi taddeśabāhyasyābhāve sa niyamaḥ kutaḥ ॥ 967 ॥ (PVA)

<h2 id='391,iii'>391,iii <small><small></small></small></h2>

yadi tatra bāhyo'rtho na syāt tadā vā tatkāladeśaniyatapratibhāsaḥ kutaḥ atha tatkālatādikamantareṇāpi niyamaḥ pūrvārthadarśanāt । kimidānīmathana pūrvapratibhāsādeva niyamasambhavāt । tathā hi ।

<h2 id='391,iv'>391,iv <small><small></small></small></h2>

	arthaśūnyo'vabhāso hi mābhadityarthakalpanā ।
	pūrvārthādeva niyame pratibhāsena kiṃ kṛtam ॥ 968 ॥ (PVA)

<h2 id='391,v'>391,v <small><small>(<a href='docExplore?doc_id=PVA_391,v'>PVA_391,v</a>)</small></small></h2>

idānīmatrārthamantareṇa na pratibhāsanantasya yuktam । pratibhāsasya pūrvameva niruddhattvāt na tatpratibhāsaḥ । na hyavidyamāna ihedānīṃ pratibhāsata iti bāhyārthaḥ kalpyate । yadi tvavidyamāno 'pyarthaḥ pūrvadeśakāladṛṣṭa iha pratibhāti । pratibhāsa eva pūrvakālādiḥ pratibhāsatāṃ kimarthakalpanayā । bāhyārthavādibhirapi pratibhāsasyābhyupagamāt । tathā tatra bāhyārtha eva pratibhātīha tvayogānna pratibhāsa iti cet । tatra yoga iti kutaḥ । samvādāditi cet । nanu samvādo 'pyaparasamvādātkinna yuktaḥ । tataḥ samvādādaparaḥ samvāda iti samvādapratibhāsaparamparaiva yuktā ।

<h2 id='391,vi'>391,vi <small><small>(<a href='docExplore?doc_id=PVA_391,vi_391,xi'>PVA_391,vi_391,xi</a>)</small></small></h2>

nanu yo hi janitvā pradhvaṃsate sa mithyāpratyayo yathā nedaṃ rajatamiti । ayantu stambhādiḥ svapariniścitaḥ kathamviparyastaḥ ।

<h2 id='391,vii'>391,vii <small><small></small></small></h2>

tadasat ।

<h2 id='391,viii'>391,viii <small><small></small></small></h2>

	vāsanāyā dṛḍhatvena pradhvaṃso nāstyanantaram ।
	yathā rāgādikalpānāṃ vāsanābalabhāvinām ॥ 969 ॥ (PVA)

<h2 id='391,ix'>391,ix <small><small></small></small></h2>

vāsanābalāvalambana eva rāgādivikalpaḥ । tathā bāhyarahitaḥ । tathāpyasau na naṣṭalocane 'pi jhaṭiti vighaṭate । tathā svapnavyākhyāprabandhaḥ kathaṃcidapi na vighaṭate । vāsanādāḍharyataḥ । tathāhi 〈।〉 sa eva pūrvapāṭhaka utthāpotthāya punaḥ punaḥ svapne vyākhāyate । tasmānna bāhyārthavyapekṣo niyamaḥ । tathāhi ।

<h2 id='391,x'>391,x <small><small></small></small></h2>

	svapnadṛṣṭantvayaṃ kiñcijjāgrato nānuvartate ।
	avasthā tādṛśī bālakasyeva mūtraṇam ॥ 970 ॥ (PVA)

<h2 id='391,xi'>391,xi <small><small></small></small></h2>

bālakasya mūtrāvasthā svapnadṛṣṭā jāgradavasthāyāmapyanuvarttinī na taruṇādyavasthāyāṃ । pratipāditaścārthakriyāvyabhicāraḥ prāgiti na punaḥ prapañcaḥ ।

<h1 id='2.1.2.7.1.6'>2.1.2.7.1.6</h1>

<(ca) vijñānadvairupyam—>

<h2 id='391,xii'>391,xii <small><small>(<a href='docExplore?doc_id=PVA_391,xii_391,xiii'>PVA_391,xii_391,xiii</a>)</small></small></h2>

	tasmād dvirūpamastyekaṃ yadevamanubhūyate ।
	smaryate cobhayākārasyāsya saṃvedanaṃ phalaṃ ॥ 338 ॥

<h2 id='391,xiii'>391,xiii <small><small></small></small></h2>

dvirūpamiti bodhākāraṃ nīlākārañca vyatirekasyāvedanādekaṃ । apoddhā raparikalpanayā dvirūpaṃ । kuta etat । yasmādevamanu 〈bhū〉 yatesmaryate ca । tata ubhayākārādaparasya samvedanasyābhāvādarthasya samvedanaṃ ubhayākārasya na phalamityupasaṃhāraḥ । nanvarthasamvedanatayā pratīyate kathaṃ svasamvedanaṃ ।

<392>

<h2 id='392,i'>392,i <small><small>(<a href='docExplore?doc_id=PVA_392,i_392,iv'>PVA_392,i_392,iv</a>)</small></small></h2>

atrocyate ।

<h2 id='392,ii'>392,ii <small><small></small></small></h2>

	yadā niṣpannatadbhāva iṣṭoniṣṭo 'pi vā paraḥ ।
	vijñaptiheturviṣayastasyāścānubhavastathā ॥ 339 ॥

<h2 id='392,iii'>392,iii <small><small></small></small></h2>

tadā hetornniṣpannatadbhāvasyā'bhāvādanubhavasyaiva samvedanaṃ nīlātmattvādyatastasyāstathaiva nīlāditvenaivānubhava iti svasamvedanametatparamārthato nārthasamvedanam । arthatvenānubhave 'pi svapnasamvedanavat । yadi vā'rthasamvedanameva phalam । yataḥ ।

<h2 id='392,iv'>392,iv <small><small></small></small></h2>

	yadā saviṣayaṃ jñānaṃ jñānāṃśerthavyavasthiteḥ ।
	tadā ya ātmānubhavaḥ sa evārthaviniścayaḥ ॥ 340 ॥

<h2 id='392,v'>392,v <small><small>(<a href='docExplore?doc_id=PVA_392,v'>PVA_392,v</a>)</small></small></h2>

yaḥ punaraparaṃ bāhyaṃ na kalpayati jñānāṅga eva bāhyatayā tenāvasīyate । tadā ya evātmano jñānākārasyānubhavaḥ tathaiva vāsanāniyamādartha iti niścayastadā niścayabalādarthasamvedanaṃ phalamiti vyavasthāpyate । tadā vijñāna vā de pyarthasamvedanaṃ phalaṃ । tadā grāhyākāraḥ prameyaṃ । grāhakākāraḥ pramāṇaṃ tatsamvedanaphalaṃ । athavā sa evārtha iti pratīyate । tasya ca samvedanatvātsamvedameva phalam । api ca । bāhyamarthamabhyupagacchatāmapi svasamvedavameva phalaṃ । yataḥ ।

<h2 id='392,vi'>392,vi <small><small>(<a href='docExplore?doc_id=PVA_392,vi_392,vii'>PVA_392,vi_392,vii</a>)</small></small></h2>

	yadīṣṭākāra ātmā syādanyathā vānubhūyate ।
	iṣṭo'niṣṭo 'pi vā tena bhavatyarthaḥ praveditaḥ ॥ 341 ॥

<h2 id='392,vii'>392,vii <small><small></small></small></h2>

nahi samvedanasyānyathātve vastvanyatheti 〈vaktuṃ〉 śakyam । tasmātsamvedanānusāreṇaivārthavyavasthiteḥ tadabhinnayogakṣematvādvāhyavedanaṃ svasamvedanameva । tenopacārāt bāhyavedanamucyate । yataḥ । yadīṣṭākāra ātmāsya jñānasya anyathā cānubhūyaterthaḥ । iṣṭoniṣṭo vā । iṣṭākāreṇāniṣṭākāreṇāpīṣṭastadā tena bhavatyarthaḥ pravedito mukhyavṛtyā'nyathā tūpacāra eva । tasmātsvavedanameva phalaṃ bāhye 'pyartha iti darśayati ।

<h2 id='392,viii'>392,viii <small><small>(<a href='docExplore?doc_id=PVA_392,viii_392,xi'>PVA_392,viii_392,xi</a>)</small></small></h2>

nanu sattyatverthasamvedanameva yuktam । tasya bhāvādasati tvagatyā svasamvedanaṃ yuktaṃ ।

<h2 id='392,ix'>392,ix <small><small></small></small></h2>

tadasat ।

<h2 id='392,x'>392,x <small><small></small></small></h2>

	vidyamāne pi bāhyerthe yathānubhava eva saḥ ।
	niścitātmā svarūpeṇa nānekātmatvadoṣataḥ ॥ 342 ॥

<h2 id='392,xi'>392,xi <small><small></small></small></h2>

nahi vijñānavāde 'pi svasamvedanamagatyābhyupagamyate'pi tu tasyaiva samvitteḥ । agatyātvaṅgīkaraṇe bāhya evārthaḥ kimanaṅgīkṛtaḥ । yataḥ ।

<h2 id='392,xii'>392,xii <small><small>(<a href='docExplore?doc_id=PVA_392,xii_392,xiii'>PVA_392,xii_392,xiii</a>)</small></small></h2>

	yadi bāhyaṃ na vidyeta kasya samvedanambhavet ।
	yadyagatyā svarūpasya bāhyasyaiva na kimmataṃ ॥ 343 ॥

<h2 id='392,xiii'>392,xiii <small><small></small></small></h2>

sadṛśyagatiḥ । tasmātsvarūpasamvedanameva dṛśyata iti vaktavyaṃ nāgatiḥ । tatra yadi bāhye 'pyarthe svasamvedanameva dṛśyate tadeva bhavatu । arthasaṃvedanantuṃ na yuktamiti parityajyate । svarūpeṇa hi vittīnāṃ bhinnatvātpratipuruṣaṃ nānākāravedanaṃ yuktaṃ । natvarthasya nānākāravedanaṃ

<393>

<h2 id='393,i'>393,i <small><small>(<a href='docExplore?doc_id=PVA_393,i_393,iii'>PVA_393,i_393,iii</a>)</small></small></h2>

svarūpeṇānekātmatāprasaṅgāt । nānāpratipatyasamvedyamāno 'pyeka evārtha iti bāhyadarśimatam । tata ekasya nānārūpasamvedanamayuktam । nānārūpa evārtha iti cet । na ।

<h2 id='393,ii'>393,ii <small><small></small></small></h2>

	abhyupāye 'pi bhedena na syādanubhavo dvayoḥ ।

<h2 id='393,iii'>393,iii <small><small></small></small></h2>

akasminnevārthe dvayoranubhava iti na syāt । svākāraparisamāptatvāt । yadyākārāntaramapi tatraivānupraviśya pratibhāseta tadā syādekatvagatiḥ 〈।〉 athavā na syādanubhavo dvayoriti vastvarthaḥ । athavā bhedenaikaikaparyavasānena na syādanubhavaḥ sarvasyānekākārānubhavaprasaṅgāt ।

<h2 id='393,iv'>393,iv <small><small>(<a href='docExplore?doc_id=PVA_393,iv_393,v'>PVA_393,iv_393,v</a>)</small></small></h2>

	adṛṣṭāvaraṇānno cenna nāmārthavaśā gatiḥ ॥ 344 ॥

<h2 id='393,v'>393,v <small><small></small></small></h2>

yadyadṛṣṭamāvaraṇamiti na dvayadarśanaṃ dṛṣṭenaiva tarhi ekatvapratipattirvāriteti kuta ekatve pramāṇaṃ timiravaccādṛṣṭambhavet । candradvayameva tatraikadarśanaṃ dvitīyadarśanasyādṛṣṭena vāraṇādeṣāpi kalpanā bhavet । tatastimirasamānatvādadṛṣṭasya nārthavaśā gatiḥ । adṛṣṭenaiva bāhyārthaśūnyaṃ vijñānaṃ janyata iti kinnābhyupagamyate । athādṛṣṭamarthayogyadeśāvasthitārthapratipattivāraṇe kathaṃ samarthamiti vaktavyaṃ ।

<h2 id='393,vi'>393,vi <small><small>(<a href='docExplore?doc_id=PVA_393,vi_393,ix'>PVA_393,vi_393,ix</a>)</small></small></h2>

	tamanekātmakaṃ bhāvamekātmattvena darśayat ।
	tadadṛṣṭaṃ kathannāma bhavedarthasya vedakam ॥ 345 ॥

<h2 id='393,vii'>393,vii <small><small></small></small></h2>

— iti saṃgraha- 〈ślokaḥ〉 ।

<h2 id='393,viii'>393,viii <small><small></small></small></h2>

api ca ।

<h2 id='393,ix'>393,ix <small><small></small></small></h2>

	abhyāsabalabhāvitvamiṣṭāniṣṭārthasamvidaḥ ।
	dṛśyate dṛṣṭasādhyattvaṃ kathamatrāvagamyate ॥ 972 ॥ (PVA)
	tadevādṛṣṭamiticetsiddhameva samīhitaṃ ।
	vāsanābalasambhūtaṃ sarvameveti siddhitaḥ ॥ 973 ॥ (PVA)

<h2 id='393,xi'>393,xi <small><small>(<a href='docExplore?doc_id=PVA_393,xi_393,xiv'>PVA_393,xi_393,xiv</a>)</small></small></h2>

nanu nārtha iṣṭāniṣṭatayāvabhāsate । arthākāra eva kalpanā eva tathā bhavanti । atrocyate ।

<h2 id='393,xii'>393,xii <small><small></small></small></h2>

	iṣṭāniṣṭāvabhāsinyaḥ kalpanā nākṣadhīryadi ।
	ariṣṭādāvasandhānaṃ dṛ ṣṭantatrāpi cetasāṃ ॥ 346 ॥

<h2 id='393,xiii'>393,xiii <small><small></small></small></h2>

ariṣṭena gṛhītānāmakṣabuddhirapyanyathā dṛṣṭā । tasmād sadetat ।

<h2 id='393,xiv'>393,xiv <small><small></small></small></h2>

	tasmātprameye bāhye 'pi yuktaṃ svānubhāvaḥ phalaṃ ।
	yataḥ svabhāvosya yathā tathaivārthaviniścayaḥ ॥ 347 ॥

<h2 id='393,xv'>393,xv <small><small>(<a href='docExplore?doc_id=PVA_393,xv_393,xvi'>PVA_393,xv_393,xvi</a>)</small></small></h2>

ato bāhye 'pyarthe svasamvedanameva phalam । nārthasamvedanaṃ tasya svasamvedanānupraveśāt । atrāpi phale viṣayākārataiva pramāṇam । yadāhācāryaḥ ।

<h2 id='393,xvi'>393,xvi <small><small></small></small></h2>

yadā tu bāhya evārthaḥ prameyastadā viṣayākārataivāsya pramāṇam । tathāhi । jñānaṃ svasamvedyamapi svarūpamanapekṣyārthābhāsataiṃvāsya pramāṇam । yasmātsorthastena mīyate । yathāhyarthasyākāraḥ śubhāditvena pratibhāti niviśate tadrūpaḥ sa viṣayaḥ pratīyate । yāvadākārabhedena pramāṇaprameyattvamupacaryate ।

<394>

<h2 id='394,i'>394,i <small><small>(<a href='docExplore?doc_id=PVA_394,i_394,iii'>PVA_394,i_394,iii</a>)</small></small></h2>

nanvavyatirekād grāhakākāro 'pi kasmānna pramāṇaṃ । atrocyate ।

<h2 id='394,ii'>394,ii <small><small></small></small></h2>

	tadārthābhāsataivāsya pramāṇanna tu sannapi ।
	grāhakātmā'parārthattvād bāhyeṣvartheṣvapekṣya te ॥ 348 ॥

<h2 id='394,iii'>394,iii <small><small></small></small></h2>

nahi tadanurūpā bāhyārthasthitiḥ । aparārthattvāt । nahi svasamvedanaṃ parārthaṃ vyavasthāpayati । ākāravyatire 〈ke〉 ṇa sarvatra samānatvāt ।

<h2 id='394,iv'>394,iv <small><small>(<a href='docExplore?doc_id=PVA_394,iv_394,vi'>PVA_394,iv_394,vi</a>)</small></small></h2>

	yasmā dyathā niviṣṭo sāvarthātmā pratyaye tathā । niścīyate niviṣṭosāvevamiti;

<h2 id='394,v'>394,v <small><small></small></small></h2>

ākāravaśena hi । artha evaṃ nīlādikaḥ svākāreṇa niviṣṭa iti pratyayaḥ । te 〈nā〉rthākāra evārthakalpanānimittaṃ tataḥ sa eva pramāṇaṃ । evantarhi arthavedanameva phalaṃ kinidānīṃ svasamvedanena ।

<h2 id='394,vi'>394,vi <small><small></small></small></h2>

asadetadyataḥ 〈।〉 tadarthakalpanamātmasamvedanānurūpameva । tadevāha 〈।〉

<h2 id='394,vii'>394,vii <small><small>(<a href='docExplore?doc_id=PVA_394,vii_394,x'>PVA_394,vii_394,x</a>)</small></small></h2>

	ātmasamvidaḥ ॥ 349 ॥
	ityarthasamvit saiveṣṭā yatorthātmā na dṛśyate ।

<h2 id='394,ix'>394,ix <small><small></small></small></h2>

yato'〈dṛ〉śyamānanna pratyakṣasya prameyaṃ । kathaṃ hi parokṣe'rthe pratyakṣasya vṛttiḥ pratyakṣasya ca phalavyavasthā prastutā tasmātsvarūpapratyakṣatvādarthasyāsamvedanātsvasamvedanaṃ phalam ।

<h2 id='394,x'>394,x <small><small></small></small></h2>

	tasyā buddhiniveśyārthaḥ sādhanantasya sā kriyā ॥ 349 ॥

<h2 id='394,xi'>394,xi <small><small>(<a href='docExplore?doc_id=PVA_394,xi_394,xv'>PVA_394,xi_394,xv</a>)</small></small></h2>

tena hi sā kriyate'tastasya sā phalaṃ tatkrameṇa tasyāḥ prathanāt । evantarhi bāhyerthe pramāṇamākāraḥ samvedanantu svarūpe phalaṃ pravṛttamiti viṣayabhedaḥ ।

<h2 id='394,xii'>394,xii <small><small></small></small></h2>

tadasat । yataḥ ।

<h2 id='394,xiii'>394,xiii <small><small></small></small></h2>

	yathā niviśate so 'rthaḥ tathā hi sa prakāśate ।
	arthasthitestadātmatvāt svavidapyarthavinmatā ॥ 350 ॥

<h2 id='394,xiv'>394,xiv <small><small></small></small></h2>

svavideveyaṃ paramārthataḥ । vyavahārato'rthavit । tato vyavahārāpekṣayā'rtha eva phalaṃ । artha eva pramāṇamiti kuto viṣayabhedaḥ paramārthāpekṣayāpi svarūpe dvayamapi । tathāpi kutaḥ । etadevāha ।

<h2 id='394,xv'>394,xv <small><small></small></small></h2>

tasmādviṣayabhedo 'pi na;

<h1 id='2.1.2.7.1.7'>2.1.2.7.1.7</h1>

<(cha) arthasaṃvedanaphalam—>

<h2 id='394,xvi'>394,xvi <small><small>(<a href='docExplore?doc_id=PVA_394,xvi_395,ii'>PVA_394,xvi_395,ii</a>)</small></small></h2>

svasamvedanaṃ tarhi bāhye'rthe phalaṃ 〈।〉 prameye kasmānnoktamityāha ।

<395>

<h2 id='395,i'>395,i <small><small></small></small></h2>

svasaṃvedanaṃ phalam 〈॥〉
	uktaṃ svabhāvācintāyāṃ tādātmyādarthasamvidaḥ ॥ 351 ॥

<h2 id='395,ii'>395,ii <small><small></small></small></h2>

paramārthāpekṣayā svasamvedanametadarthasamvedanamapi । yadi nāma tadarthasamvedanamanirūpitasamvedanasvarūpasya nirūpaṇāyāntu svasamvedanameva ।

<h2 id='395,iii'>395,iii <small><small>(<a href='docExplore?doc_id=PVA_395,iii_395,v'>PVA_395,iii_395,v</a>)</small></small></h2>

nanu yadi svarūpeṇārthasyānavabhāsanaṃ jñānameva svena rūpeṇa pratibhāti kathamarthasya prameyatā । tādṛśatvādarśasyeti cet । tādṛśa iti kathaṃ jñāyate । nānākārā hi vijñaptaya iti coktaṃ ।

<h2 id='395,iv'>395,iv <small><small></small></small></h2>

atrocyate ।

<h2 id='395,v'>395,v <small><small></small></small></h2>

	tathāvabhāsamānasya tādṛśonyādṛśo 'pi vā ।
	jñānasya heturartho 'pītyarthasyeṣṭā prameyatā ॥ 352 ॥

<h2 id='395,vi'>395,vi <small><small>(<a href='docExplore?doc_id=PVA_395,vi_395,viii'>PVA_395,vi_395,viii</a>)</small></small></h2>

yadyapi jalāvabhāsi vijñānamupajāyate jalamantareṇaiva tathāpi marīcikāḥ samāśrityodayavataḥ kathañcidarthahetutāmāśrityārthālambanamucyate ।

<h2 id='395,vii'>395,vii <small><small></small></small></h2>

nanu yadi hetutvādevālambanatā vāsanāhetukameva yuktaṃ । na hi sā na he tuḥ । dṛṣṭaśaktiśca vāsanā tadākārajanane । tathā ca pratipāditaṃ bhavataiva । yadi tu tadākāratā tathā bhūtārthamantareṇa na bhavet । yuktamarthasamvedanaṃ । anyathā tu ।

<h2 id='395,viii'>395,viii <small><small></small></small></h2>

	yathākathañcittasyārtharūpaṃ yuktyāva bhāsinaḥ ।
	arthagrahaḥ kathaṃ; sattyaṃ na jānehamapīdṛśam ॥ 353 ॥

<h2 id='395,ix'>395,ix <small><small>(<a href='docExplore?doc_id=PVA_395,ix_395,x'>PVA_395,ix_395,x</a>)</small></small></h2>

sannihitamarthamantareṇāpi yadā tadākāratā tadā tasya tāvadarthasya na grahaṇam । anyadeśadṛṣṭasya grahaṇamiti cet । anyadeśe 'pi yadi tadā nāsti kathaṃ pratibhāsaḥ । yatrāsti tatra pratibhāsa iti cet । yadi kvāpi nāsti ka upāyaḥ । pratibhāsādeva jñāyate । avaśyaṃ kvāpīti pratibhāso'rthamantareṇa na dṛṣṭaṃ iti pratibandhādevaṃ gatiḥ । evaṃ tarhi sa na dṛṣṭaḥ kathaṃ pratibhāti । so 'pi janmāntarādau dṛṣṭa eveti cet । na । niyamābhāvāt adṛṣṭo 'pi pratibhāsa iṣyate । evantarhi ।

<h2 id='395,x'>395,x <small><small></small></small></h2>

	adṛṣṭo 'pi hi deśādāvarthā'nyatrāvabhāsate ।
	yadi sarvastadā sarvaḥ sarvadarśī prasaktimān ॥ 974 ॥ (PVA)

<h2 id='395,xi'>395,xi <small><small>(<a href='docExplore?doc_id=PVA_395,xi'>PVA_395,xi</a>)</small></small></h2>

adṛṣṭasyāpi deśāntarādau vyavasthitasya pratibhāsane sarvaḥ sarvadarśī prasaktaḥ । avasthāviśeṣamantareṇa na pratibhāti । timirādau pratibhātīti cet । na । timirasya sarvasādhāraṇatvātsarvapratibhāsanaprasaṅgaḥ । kiñca । timiraṃ darśanavighātakṛt tadeva kindarśanahetuḥ । darśanahetutve sakaladarśanaprasaṅgaḥ । yadeva dṛśyate tasyaiva janayatīti cet । avidyamānasyaiva tarhi dṛśyate । tadevāvidyamānadarśanaṃ janayatu arthamantareṇa darśananna dṛṣṭamiti cet । arthayogyadeśāvasthānamantareṇāpi na dṛṣṭaṃ । anenaiva vyabhicāra iti cet । samānamubhayasyāpi । sa evārtha iti cet । nārthatvasyābhāvāt । evaṃbhūta evārtha iti cet । sarva evaivaṃbhūtaḥ । alau 〈ki〉 katve sarvamalaukikaṃ । nahi darśanavyatirekeṇāparo viśeṣa <396> iti pratipāditam 〈।〉 prāptiriti cet । tadapi darśanameva । anena darśanādi vyākhyātam ।

<h2 id='396,i'>396,i <small><small>(<a href='docExplore?doc_id=PVA_396,i'>PVA_396,i</a>)</small></small></h2>

	yathaiva prathamaṃ jñānaṃ tasya prāptimapekṣate ।
	tatprāptyāpi punaḥ prāptirapekṣyetyanavasthitiḥ ॥ 975 ॥ (PVA)
	kasyacitu yadīṣyeta svata evāptirūpatā ।
	prathamasyāpi tadbhāva iti sarvasamānatā ॥ 976 ॥ (PVA)
	prāpterathāpi pūrveṇa prāptirūpeṇa sattyatā ।
	anyonyāśrayamityekā sattyarthe nobhayasya tat ॥ 977 ॥ (PVA)
	arthakāraṇaśuddhatvāttu jñānasyāti sattyatā ।
	tajjñānasyāpi sattyattvaṃ tatkāraṇaviśuddhitaḥ ॥ 978 ॥ (PVA)
	evaṃ paraṃparāpekṣādanavasthā prasajyate ।
	vāsanābalabhāvitvaṃ mṛgatṛṣṇājalesthitam ॥ 979 ॥ (PVA)
	tataḥsakalamevantaditi kalpyamanākulaṃ ।
	anādivāsanāsaṅgapratibaddhapravṛttayaḥ ॥ 980 ॥ (PVA)

<h2 id='396,vii'>396,vii <small><small>(<a href='docExplore?doc_id=PVA_396,vii_396,x'>PVA_396,vii_396,x</a>)</small></small></h2>

yasya nīlādayastasya na doṣo nāma dṛśyate ।

<h2 id='396,viii'>396,viii <small><small></small></small></h2>

nanu vāsanāpratibandho 'pi svasamvedanajñānātmani kathaṃ ।

<h2 id='396,ix'>396,ix <small><small></small></small></h2>

	svarūpātpratibaddhaścedaparaḥ kena gṛhyate ।
	svarūpameva sa yadi nāmamātraṃ kṛtambhavet ॥ 981 ॥ (PVA)

<h2 id='396,x'>396,x <small><small></small></small></h2>

yadi svarūpavyatiricyamānātmā pratibandho yatra ca sa tadā pṛthagbhūtagrahaṇena svasamvedanaṃ । na cetpṛthagbhāvaḥ sambandhasambandhināveva tarhi na sta iti na sambandhagrahaṇasambhavaḥ ।

<h2 id='396,xi'>396,xi <small><small>(<a href='docExplore?doc_id=PVA_396,xi_396,xiv'>PVA_396,xi_396,xiv</a>)</small></small></h2>

tadapyasat । yataḥ ।

<h2 id='396,xii'>396,xii <small><small></small></small></h2>

	vāsanāpratibandhoyaṃ sukhenaiva pratīyate ।
	smaraṇaṃ pūrvavijñānapratibaddhaṃ pratīyate ॥ 982 ॥ (PVA)

<h2 id='396,xiii'>396,xiii <small><small></small></small></h2>

smaraṇamupajāyamānamevātmano'nubhavapratibandhaṃ pratipādayati tadavyavasāyavaśādevamucyate । asmareṇa tarhi kathaṃ vāsanāpratibaddhatvapratītiḥ । tathāhi ।

<h2 id='396,xiv'>396,xiv <small><small></small></small></h2>

	dṛṣṭametanmayetyevaṃ smaraṇaṃ vedane sati ।
	na tvasmaraṇamātmānaṃ nivedayati kasyacit ॥ 983 ॥ (PVA)

<h2 id='396,xv'>396,xv <small><small>(<a href='docExplore?doc_id=PVA_396,xv'>PVA_396,xv</a>)</small></small></h2>

smaranneva dṛṣṭametaditi nirūpayatyanyathā dṛṣṭatvasya nirūpayitumaśakyatvāt । asmaraṇasamvedane tu na darśanānusāritvapratītiḥ tatastadvāsanāpratibaddhamiti kathaṃ pratītiḥ tatrāpi dṛṣṭamiti pratīteḥ । smaraṇena sahaikīkṛtya tasyāpi pratoteranyathā vyavahārāyogāt । smaryamāṇadṛśyamānayorekatayā pratītiḥ । tataḥ sakalaṃ vāsanāpratibaddhameva । atha smaryamāṇadṛśyamānayorekatāpratipattirbhrāntā । na । bādhakābhāvāt ।

<h2 id='396,xvi'>396,xvi <small><small>(<a href='docExplore?doc_id=PVA_396,xvi_396,xx'>PVA_396,xvi_396,xx</a>)</small></small></h2>

	etadeva smarāmīti pūrvadarśanamatra me ।
	na ca bādhakamatrāsti tatra smṛtyā sahaikatā ॥ 984 ॥ (PVA)

<h2 id='396,xvii'>396,xvii <small><small></small></small></h2>

atha smaraṇākāreṇa pūrvarūpanna gṛhyate । tathā sati pūrvaparayoḥ kathambhedapratītirato'dvaitameva । tathāsati sutarāṃ samvedanātmanā । api ca । bāhyavastuni kāryakāraṇabhāvaniṃyamasya karttumaśakyattvāt tathāhi ।

<h2 id='396,xviii'>396,xviii <small><small></small></small></h2>

	bāhyasyādarśanātpūrvaṃ kathamvijñānakāryatā ।
	vijñānasya tu dṛṣṭatvādyuktā vijñānakāryatā ॥ 985 ॥ (PVA)

<h2 id='396,xix'>396,xix <small><small></small></small></h2>

tathā 〈।〉

<h2 id='396,xx'>396,xx <small><small></small></small></h2>

	deśakālādyavasthātastatkāryasyānyayodayāt ।
	kāryakāraṇabhāvasya niyamo nopapattimān ॥ 986 ॥ (PVA)

<h2 id='396,xxi'>396,xxi <small><small>(<a href='docExplore?doc_id=PVA_396,xxi_397,i'>PVA_396,xxi_397,i</a>)</small></small></h2>

samvedanapakṣe tu samvedanaṃ pūrvaṃ samvedanādevopajāyate । yadyapi nāmāgnimantareṇa bhavati dhūmastathāpi dhūmavāsanāto bhāva iti nāhetuko janapratibhāsaśca । maśakavarttimṛgatṛṣṇikādhūmajalavat । bāhyameva vāsanābalād bhavatīti cet । iṣyata evaitadvāhyavāsanābalāyātatvānnāmamātrameva kṛtaṃ syāttacca lokenaiva kastavātra puruṣakāraḥ ।

<397>

<h2 id='397,i'>397,i <small><small></small></small></h2>

nanu vāsanākāryatvena na pratibhāti kathamvāsanākāryatā । akasmāddhūmādagniṃ pratiyataḥ kiṃ bādhakakāryatvaṃ pratibhāti । paryālocayato bhavatīti cet । vāsanākāryatve 'pi samānaṃ । janmāntarādivāsanāprabodhasyāpi sambhavāt । buddhasya bālakrīḍāsvapnasambhavavat । tataśca 〈।〉

<h2 id='397,ii'>397,ii <small><small>(<a href='docExplore?doc_id=PVA_397,ii^1'>PVA_397,ii^1</a>)  (<a href='docExplore?doc_id=PVA_397,ii^2'>PVA_397,ii^2</a>)</small></small></h2>

	janmāntarādidṛṣṭasya pratibhāsa itīritaṃ ।
	vāsanābalabhāvye vāvabhāsa iti nirṇayaḥ ॥ 987 ॥ (PVA)
	tataśca pūrvapūrvasya vijñānasyāvabhāsanaṃ ।
	sarvatra bāhyaṃ vijñānādvāhyamevopapāditam ॥ 988 ॥ (PVA)
	anādivāsanāsaṅgavidheyīkṛtacetasām ।
	vividhaḥ pratibhāsoyamekatra svapnadarśinām ॥ 989 ॥ (PVA)
	kāryatvātsakalaṃ kāryaṃ vāsanābalasambhavaṃ ।
	kumbhākārādikāryamvā svapnadarśanakāryavat ॥ 990 ॥ (PVA)
	pradhānamīśvaraḥ karma yadanyadapi kalpyate ।
	vāsanāsaṅgasammūḍhacetaḥ prasyanda eva saḥ ॥ 991 ॥ (PVA)
	pradhānānāṃ pradhānaṃ tat īśvarāṇāṃ tatheśvaraṃ ।
	sarvasya jagataḥ kartrī devatā vāsanā parā ॥ 992 ॥ (PVA)
	asamañjasavṛttasya sahodvegapravarttinaḥ ।
	anyathā jagataḥ karttā prekṣāpūrvakriyaḥ katham ॥ 993 ॥ (PVA)
	svātantrye varttamānasya śaktasya parijānataḥ ।
	asamañjasavṛttitvaṃ yadi kaḥ kena śikṣyatām ॥ 994 ॥ (PVA)
	upadeśasya dātā cetsa eva svānyajanmanaḥ ।
	svayaṃ kartā virūpaṃ yaḥ tasya kā nyāyavāditā ॥ 995 ॥ (PVA)
	asamañjasabhāvāya vidhātā cetsamañjasaṃ ।
	prakṣālanādamedhyasya dūramasparśanamvaram ॥ 996 ॥ (PVA)
	aśakyamanyathākarttumatra śaktiḥ kathammatā ।
	vāsanābalataḥ so 'pi tasmādevaṃ pravarttate ॥ 997 ॥ (PVA)

<h2 id='397,xiv'>397,xiv <small><small>(<a href='docExplore?doc_id=PVA_397,xiv_397,xviii'>PVA_397,xiv_397,xviii</a>)</small></small></h2>

iti pradhāneśvarakarttṛvādanadyaḥ sadā śīghravahāḥ pravṛttā〈ḥ ।〉

<h2 id='397,xv'>397,xv <small><small></small></small></h2>

	viśantya evakṣayatāṃ prayāṃti tadvāsanāmeyasamudrameva ॥ 998 ॥ (PVA)
	vāsanaiva varaṃ mūḍhāḥ sadupāyena medhyatāṃ ।
	tata eva samastasya vāṃchitasya prasiddhayaḥ ॥ 999 ॥ (PVA)

<h2 id='397,xvii'>397,xvii <small><small></small></small></h2>

tasmādarthagrahaḥ kathamiti nāhaṃ praṣṭavyastadabhiprāyaparyantanayanārthametadahantu punarīdṛśanna bhavataḥ sarvathā samarthayituṃ śaktaḥ ।

<h2 id='397,xviii'>397,xviii <small><small></small></small></h2>

	atidurvihitaṃ yattu kaḥ samarthayituṃ kṣamaḥ ।
	atyantapūtibījasya karṣakaḥ kiṃ kariṣyati ॥ 1000 ॥ (PVA)

<h1 id='2.1.2.7.1.8'>2.1.2.7.1.8</h1>

<(ja) vijñaptimātratāyāṃ pramāṇaphalavyavasthā—>

<h2 id='397,xix'>397,xix <small><small>(<a href='docExplore?doc_id=PVA_397,xix_397,xx'>PVA_397,xix_397,xx</a>)</small></small></h2>

nanu yadi grāhyagrāhakākāratā nāsti kathantathāvyavahāraḥ । ayamapi bhavato vyāmoha eva 〈।〉 nahi grāhyādivyavahāro 'pi samviditaḥ । saṃvitsvarūpe nimajjanāt । tadātmaka eva vyavahāra ityarthaḥ । tathā hi ।

<h2 id='397,xx'>397,xx <small><small></small></small></h2>

	avibhāgo 'pi buddhyātmaviparyāsitadarśanaiḥ ।
	grāhyagrāhakasaṃvittibhedavāniva lakṣyate ॥ 354 ॥
	mantrādyupaplutākṣaṇāṃ yathā mṛcchakalādayaḥ ।
	anyathaivāvabhāsante tadrūparahitā api ॥ 355 ॥

<h2 id='397,xxii'>397,xxii <small><small>(<a href='docExplore?doc_id=PVA_397,xxii'>PVA_397,xxii</a>)</small></small></h2>

avibhāgo buddhyātmeti svasamvedanaprasiddhametat । tathā ca pratipāditam । vipa〈rya〉 stadarśanaistu grāhyādirūpeṇa gṛhyate । na । api tu lakṣyate । pareṇa sadabhāve 'pi dṛśyata iti viparyāsamāropya tathā vyavahāraḥ । darśanametadidānīṃ mama, bāhyaṃ tu pareṇa dṛṣṭamāsīdeva । etatpunarasau na vicārayati 〈।〉 pareṇa yad dṛṣṭaṃ tanmayā dṛṣṭamiti katham । nahi paro 'pyevaṃ jānāti । tasyāpi tadasmatsamvedanavadevāsādhāraṇam । atha so 'pi mayā dṛṣṭamityanumānādeva <398> jānāti । tathā satītaretarāśrayadoṣaḥ । kāryadarśanabhāvāditi cet । naikatvapratipattyaprasaṅgagāt । nahi dhūmādagnirjjāyamāno mahānasastha eva jñāyate । anyattvād dhūmasyeti cet । romāñcādikāryasyānyattvādaparaḥ parasya grāhyākāraḥ । kiñca । samvedanādromāñcādayo nārthāt । darśanayośca na darśanena miśrībhāvapratipattiranyathā nānumānamapekṣyeta । nahi pratyakṣe'numānaṃ pravarttate ।

<h2 id='398,i'>398,i <small><small>(<a href='docExplore?doc_id=PVA_398,i_398,ii'>PVA_398,i_398,ii</a>)</small></small></h2>

nanu rūpameva pratyakṣaṃ paradṛśyatā tu tatrāpratyakṣā tato'numānamiti cet । nanu paradṛśyatā tatrāstītyatrāpi naiva pramāṇam । atra eva saṃdeha iti cet । evantarhi pītarūpatāpi nīlarūpatayā dṛśyamāne kinna sandehaviṣayaḥ । paścādupalapsyamānegnau vahnirūpatāstīti kutaḥ । paścādupalambhādeva । atra tu paradṛśyatāyāṃ paścādapi nopalambhaḥ 〈।〉 nanu paradṛśyamānatā'navagame vyavahāra eva nāsti 〈।〉 na 〈।〉 sādṛśyamātreṇa vyavahāraprasiddheḥ । ekatvamantareṇa tu vyavahāro netyetatkutaḥ ।

<h2 id='398,ii'>398,ii <small><small></small></small></h2>

nanu yadyanumānaṃ pravarttate parokṣe ekatve 'pi pravarttate na cetsadṛśe 'pi katham । sattyametatsadṛśe 'pi kuto'numānaṃ । kevalaṃ dṛśyavikalpyārthaikīkaraṇamātreṇa vyavahāramātrametat । paramārthatastu svarūpamātrālambanamevānumānam । parokṣaviṣayatā kathamiti cet । na ।

<h2 id='398,iii'>398,iii <small><small>(<a href='docExplore?doc_id=PVA_398,iii'>PVA_398,iii</a>)</small></small></h2>

	jñānaṃ parokṣaviṣayaṃ kathamastu yuktaṃ, tatrāvabhāti yadi kaiva parokṣatā yā ।
	muktvāvabhāsanamathāpi parokṣatārthastena pratītiriti vāgvidhireṣa śuddhaḥ ॥ 1001 ॥ (PVA)
	tataḥ samvādanāttasya pratītiriti cenmatam ।
	prāptirastīti tattatra prāptikāle saducyatām ॥ 1002 ॥ (PVA)
	pūrvantu tasya sadbhāvaḥ kena mānena gamyatām ।
	tadbhāvena vinā saiva pratipannambhavettadā ॥ 1003 ॥ (PVA)
	bhāvivasttvanumābhāve kathamasti pratītatā ।
	sarvatra bhāvirūpasya pratītiriti niścayaḥ ॥ 1004 ॥ (PVA)
	dvayorapi pratītiścedvarttamānabhaviṣyatoḥ ।
	ekarūpapratītatvaṃ kathambhāvibhaviṣyatoḥ ॥ 1005 ॥ (PVA)
	tasmānna paramārthena pratītiranumānataḥ ।
	parokṣaśced ghaṭo nāsti kathaṃ paścātpratīyate ॥ 1006 ॥ (PVA)
	tadaivodayayogaścetkathaṃ syātkāraṇāmvinā ।
	dṛṣṭatvādevameveti kotra paryanuyogabhāk ॥ 1007 ॥ (PVA)
	dṛṣṭatvāpūrvasadbhāvaḥ kasmādasya na kalpyate ।
	na tathā dṛśyate tena na tathā parikalpyate ॥ 1008 ॥ (PVA)
	tathāpi paridṛśyasya nānumānantathaiva tat ।
	astīti jñāyatāṃ kena pareṇetyasaduttaraṃ ॥ 1009 ॥ (PVA)

<h2 id='398,xiv'>398,xiv <small><small>(<a href='docExplore?doc_id=PVA_398,xiv_398,xv'>PVA_398,xiv_398,xv</a>)</small></small></h2>

yataḥ 〈।〉

<h2 id='398,xv'>398,xv <small><small></small></small></h2>

	paro 'pi paravijñātamiti naivāvagacchati ।
	anumānena tasyāpi jñātāvanyosaṃśrayaḥ ॥ 1010 ॥ (PVA)
	parasādhāraṇāstittve jñātestīti taducyate ।
	tadastitvenumānasya pratibandhātpramāṇatā ॥ 1011 ॥ (PVA)
	tasmātpratyakṣatostitve jñāte tatrānumā bhavet ।
	anumānena cāstitve jñāte dhyakṣasya tadgrahaḥ ॥ 1012 ॥ (PVA)
	anyonyasaṃśrayādevamekasyāpi na sambhavaḥ ।
	anyonyasaṃśrayaṃ kiñcidanyatrāpi na dṛśyate ॥ 1013 ॥ (PVA)

<h2 id='398,xix'>398,xix <small><small>(<a href='docExplore?doc_id=PVA_398,xix^1'>PVA_398,xix^1</a>)  (<a href='docExplore?doc_id=PVA_398,xix^2'>PVA_398,xix^2</a>)</small></small></h2>

tasmādanāditathābhūtānumānaparamparāpravṛttamanumānamāśritya bahirarthakalpanāyāṃ grāhyagrāhakasamvedanakalpanāpravṛtteḥ grāhyādikalpanā paramārthataḥ samvedanamevāvibhāgamiti sthitaṃ । kuta eṣa bhavataḥ prabodha iti cet । mantrādyupakṛtadarśanānāṃ mṛcchakalādīnāṃ tadrūparahitānāmapi sarppādirūpeṇa pratibhāsanāt । te hi parairadṛśyamapi dṛśyatayā vyavaharanti । yāvadeṣāmavyutpattiḥ । yadi tu yatsvarūpaṃ yattathaiva tatpratyakṣato vedyate । na vyutpattimapekṣeran । pratyakṣamapi vyutpattima<399>pekṣya tatheti cet । nānumānasya sāmarthyadarśanāt । pratyakṣasyaiva sāmarthyamiti cet । nānumānasya prāmāṇyāprasaṅgāt । bhavatu pratyakṣameva taditi cet । tadeva tarhi vāsanābalāyātatvamadhyakṣasyāpīti na pa〈ra〉mārthaḥ । api ca 〈।〉 viparyaye 'pyanumānamastyeva tatkathamanumānadvayambhavet । ubhayapakṣe bhavatviti cet । na 〈।〉 pratipuruṣaṃ bhāvavyavasthāprasaṅgāt । bhavatu ko doṣa iti cet । tadeva svasamvedanamāyātaṃ । parasparāmiśraṇenāsādhāraṇatvāt 〈।〉 tasmātparastathā na pratipadyate tathāpi sādhāraṇatvena pratītiḥ । athaitadeva kutaḥ paro na pratipattimāniti । anumāneneti cet । viparyaye 'pi tarhi pravarttatāmanumānaṃ । viparyayenumānamasaditi cet । kathaṃ । ekatvena pratibandhāgrahaṇāt । sādṛśye 'pyanumānaṃ kṛtārthameva । iha tu punaradarśanānurūpā kriyā dṛśyamānā niyamenādarśanamanumāpayati । etacca para evābhyupagaccheti ।

<h2 id='399,ii'>399,ii <small><small>(<a href='docExplore?doc_id=PVA_399,ii_399,iii'>PVA_399,ii_399,iii</a>)</small></small></h2>

	tathaivādarśanātteṣāmanupaplutacetasāma ।
	dūre yathā vā maruṣu mahānalpo 'pi dṛśyate ॥ 356 ॥

<h2 id='399,iii'>399,iii <small><small></small></small></h2>

yadyasāvarthaḥ pareṇāpi dṛśyata iti । evaṃ parasyāpyabhyupagamaḥ । tathā mahānevāyamiti pratipattyā tadarthitayopasarppaṇaṃ sādhāraṇamiti kṛttvā tasmādanyathānumāne parityajatyeva tāṃ <?> dṛṣṭamityanumānaṃ sakalaṃ sakalajanaprasiddhaṃ । parābhyupagamena tu tattvadarśināṃ । athavā yadeva pratīyate yathā tādṛśādarthakalpane ko'vasaraḥ । anumānamapi svākāramātraparyavasāne sati pratyakṣameva ।

<h2 id='399,iv'>399,iv <small><small>(<a href='docExplore?doc_id=PVA_399,iv_399,v'>PVA_399,iv_399,v</a>)</small></small></h2>

nanu bāhyo 'pyatra dṛśyamāno'dṛśyamāno vāstīti vyavahāriṇāmbhavatyeva pratītiḥ । bhavatu sāpi svātmanyeva nimagnā yāvatpratyakṣābhimatā । svātmanimagneti nāparaṃ pratītibahirbhūtaṃ vastviti vinnayaḥ । kiñca sādhāraṇapratītirapi bhāvanābalādeva yathā svapne । kathantarhi meyamānaphalasthitiḥ ।

<h2 id='399,v'>399,v <small><small></small></small></h2>

atrocyate ।

<h2 id='399,vi'>399,vi <small><small>(<a href='docExplore?doc_id=PVA_399,vi_399,vii'>PVA_399,vi_399,vii</a>)</small></small></h2>

	yathānudarśanaṃ ceyaṃ meyamānaphalasthitiḥ ।
	kriyate'vidyamānāpi grāhyagrāhakasaṃvidām ॥ 357 ॥

<h2 id='399,vii'>399,vii <small><small></small></small></h2>

tadeva pratīyamānaṃ vastu tatrāstīti pratītiviṣayatayā grāhyaṃ । svasamvedanarūpaṃ parānapekṣamiti । grāhakaṃ svayameva tathābhāvātpratītirūpaṃ samviditi । vikalpenānubhavādupajāyamānena vyavasthāpyate vyavahārataḥ । anudarśanaṃ darśanānurūpo vikalpaḥ । avidyamānāpi ।

<h2 id='399,viii'>399,viii <small><small>(<a href='docExplore?doc_id=PVA_399,viii_400,ii'>PVA_399,viii_400,ii</a>)</small></small></h2>

avidyamānāptike viṣaye grāhyagrāhakasamvidāṃ ।

<h2 id='399,ix'>399,ix <small><small></small></small></h2>

athavā'vidyamānagrahaṇena sādhāraṇādau grāhyādīnāmiti । śeṣa ukta evānyaiḥ tasmātsamvideva paramārthato na trayam ।

<h2 id='399,x'>399,x <small><small></small></small></h2>

nanvātmapariṇāma eva sakala iti kasmādavidyamānatā । yadi nāma tasya tattvādapracyutasya te bhedapariṇāmāḥ ।

<h2 id='399,xi'>399,xi <small><small></small></small></h2>

tadāha ।

<h2 id='399,xii'>399,xii <small><small></small></small></h2>

	anyathaikasya bhāvasya nānārūpāvabhāsina: ।
	sattyaṃ kathaṃ syurākārāstadekatvasya hānitaḥ ॥ 358 ॥

<400>

<h2 id='400,i'>400,i <small><small></small></small></h2>

— yadyekaḥ kathannānā prakāśate । nānā cetprakāśate tadekatā hīyate । yataḥ ।

<h2 id='400,ii'>400,ii <small><small></small></small></h2>

	anyasyānyatvahāneśca; nābhedo〈'〉rūpadarśanāt ।
	rūpābhedaṃ hi paśyantī dhīrabhedaṃ vyavasyati ॥ 356 ॥

<h2 id='400,iii'>400,iii <small><small>(<a href='docExplore?doc_id=PVA_400,iii'>PVA_400,iii</a>)</small></small></h2>

anyasyāpyetadeva tattvaṃ yadabhedapratibhāsanaṃ nāma । anyasyāpyanyathātvaṃ nāstyeva । neṣyata eveti cet । evantarhi rūpabhedapratibhāsane sati kathamabhedābhyupagamaḥ । yadi nāma bhavatā neṣyate bhedaḥ sa tu punarapratibhāsamāne 'pi kathamabhyupagantavyaḥ । rūpābhedadarśane hi satyabhyupagamaḥ sādhuḥ । yadi sarva eva te bhedāḥ prakāśarūpāḥ sarveṣāṃ sattyatā । athāprakāśarūpāḥ kathamaprakāśāḥ prakāśādabhinnāḥ । prakāśatve <?>〈 tva ā〉 tmavatsarva eva sattyā bhaveyuḥ । ātmavadeva । prakāśarūpataiva cātmano rūpaṃ tataḥ sarva evātmānaḥ syuḥ । tataḥ pariṇāmapakṣakṣayaḥ । atha bahutvaṃ bhrāṃtiḥ । tathā sati na kiñciditi prāptaṃ sakalameva śūnyambhavet । bhrāntirapi nāmātmavyatirekeṇa naivāsti । kimvā bhrāntiriti nāmakaraṇena । abhāve bhrānteḥ sarvametanna bhaviṣyatīti na tattvaṃ bhedaḥ । tato'tattvābhāsanimitatvādabhrāntiriti vyavasthāpyate ।

<h2 id='400,iv'>400,iv <small><small>(<a href='docExplore?doc_id=PVA_400,iv_400,viii'>PVA_400,iv_400,viii</a>)</small></small></h2>

nāsyāsti bhrāntitā yāvannivarttyatvaṃ na sidhyati 〈।〉

<h2 id='400,v'>400,v <small><small></small></small></h2>

	nivarttyatve ca vijñāte bhrāntireveti gamyate ॥ 1014 ॥ (PVA)
	bhrāntiniścayamāsādya pravarttena nivṛttaye ।
	tato nivṛttirityeccakrakaṃ kena śāmyatu ॥ 1015 ॥ (PVA)

<h2 id='400,vii'>400,vii <small><small></small></small></h2>

tasmāt ।

<h2 id='400,viii'>400,viii <small><small></small></small></h2>

	bhāvā yena nirūpyante tadrūpannāsti tattvataḥ ।
	yasmādekamanekañca rūpaṃ ceṣānna vidyate ॥ 360 ॥

<h2 id='400,ix'>400,ix <small><small>(<a href='docExplore?doc_id=PVA_400,ix'>PVA_400,ix</a>)</small></small></h2>

ekaṃ na vidyate'nekattvena pratibhāsanāt । asamvedanañca na pratibhātīti samvedanātmanā tena bhāvyam । svasamvedane cānekatvāpratīteḥ । atha tatrāntargatatvāt pratīyante tadantargatatvaṃ na pratīyata iti tadapi na śakyamvaktumityuktaṃ । athavā yasmādekaṃ citrākāramanekañca na vidyata eva । kathantarhi bhedapratibhāsaḥ । na bhedaḥ pratibhātīti pratipāditaṃ pratipādayiṣyate ca । athavā sakalameva bhedarūpamanyathā ca bhāvanābalādavabhāsata ityasattyaṃ śakyante hi bhāvayato viparītabhāvanayā nivarttayitumityaśakyanivarttanatā nāstīti niścayādasattyam ।

<h2 id='400,x'>400,x <small><small>(<a href='docExplore?doc_id=PVA_400,x_401,i'>PVA_400,x_401,i</a>)</small></small></h2>

nanu ।

<h2 id='400,xi'>400,xi <small><small></small></small></h2>

	sādharmyadarśanālloke bhrāntirnnāmopajāyate ।
	atadātmani tādātmyavyavasāyena neha tat ॥ 361 ॥
	adarśanājjagatyasminnekasyāpi tadātmanaḥ ।

<h2 id='400,xiii'>400,xiii <small><small></small></small></h2>

atrocyate । na sādharmyadarśanādeva bhrāntiḥ ।

<h2 id='400,xiv'>400,xiv <small><small></small></small></h2>

	astīyamapi yātvantarupaplavasamudbhavā ॥ 362 ॥
	doṣodbhavā prakṛtyā sā vitatapra tibhāsinī ।
	anapekṣitasādharmyadṛgādistaimirādivat ॥ 363 ॥

<401>

<h2 id='401,i'>401,i <small><small></small></small></h2>

na khalu timiratiraskṛtadarśanānāṃ maśakamakṣikādayo darśanāntarabalādupajāyante'pitvāntarādeva timirakāraṇāt ।

<h2 id='401,ii'>401,ii <small><small>(<a href='docExplore?doc_id=PVA_401,ii'>PVA_401,ii</a>)</small></small></h2>

nanu timirādapyupajāyamānaṃ vastubalādeva na bhāvanābalāt । āntarakāraṇatvamātrantu vivakṣitaṃ । sarvasyāpi tvāntaraṃ kāraṇaṃ vāsanaiva । svapnādipratyayavat 〈।〉 sā vāsanā yathā kathañcitprabodhavatī svānurūpapratyayaprasavahetuḥ । tatra ca pūrvapūrvameva darśanaṃ sādharmyadarśanaṃ । ādau kiṃ dṛṣṭaṃ yeneyaṃ bhrāntiḥ । darśane kathaṃ tasya darśanamiti vaktavyam । tatastu samānatvādabhrāntireva sakalā । athānyathā darśanaṃ kathaṃ sakalā bhrāntiḥ । sādharmyadarśanāditi । na । bhrāntiparamparaiveyaṃ । nābhrāntirastīti pratipāditaṃ 〈।〉 tasmādanādirayamasadvāsanāparikalpasaṃsāraḥ । kathaṃ pramāṇādivyavasthā svātmanīti cet ।

<h2 id='401,iii'>401,iii <small><small>(<a href='docExplore?doc_id=PVA_401,iii_401,vii'>PVA_401,iii_401,vii</a>)</small></small></h2>

atrocyate ।

<h2 id='401,iv'>401,iv <small><small></small></small></h2>

	tatra buddheḥparicchedo grahakākārasammataḥ ।
	tādātmyādātmavittasya sa tasyā sādhanaṃ mataṃ ॥ 364 ॥

<h2 id='401,v'>401,v <small><small></small></small></h2>

tadeva sādhyaṃ tadeva sādhanaṃ saiva siddhiḥ ।

<h2 id='401,vi'>401,vi <small><small></small></small></h2>

	tatrātmaviṣaye māne yathā rāgādivedanam ।
	iyaṃ sarvatra saṃyojyā meyamānaphalasthitiḥ ॥ 365 ॥

<h2 id='401,vii'>401,vii <small><small></small></small></h2>

arthādayo hi bhāvanābaśādupajāyamānāḥ svasamvedanarūpā iti pratipāditaṃ 〈।〉 sukhādisamvedanañca pratyakṣaṃ pramāṇaṃ 〈।〉 tatrāvyatirikta 〈।〉 eva pramāṇaprameyapramitivyavasthā । yaducyate ।

<h2 id='401,viii'>401,viii <small><small>(<a href='docExplore?doc_id=PVA_401,viii_401,x'>PVA_401,viii_401,x</a>)</small></small></h2>

catasṛṣu caivamvidhāsu tattvaṃ parisamāpyate 〈—〉 pramātā prameyaṃ pramāṇaṃ pramitiriti 〈।〉

<h2 id='401,ix'>401,ix <small><small></small></small></h2>

tadasat 〈।〉 ekatraiva sarvaparisamāpteḥ । nanu sukhādau yadi nāmāvyatirekaḥ । pītādau vyatireka iti cet । na । iyameva sarvatra yojyā meyamānaphalasthitiḥ ।

<h2 id='401,x'>401,x <small><small></small></small></h2>

yathā arthādisamvedane tathā nīlādisamvedane 'pi । nīlākāraṃ arthākāramiti vā bhavatu ko'nayorviśeṣaḥ । dvayorapi svarūpeṇa vedanāt । tato nīlasukhaśarīravedanaṃ svarūpeṇaiva sakalaṃ na pararūpeṇa । svarūpeṇa cet । sarvaṃ svasamvedanameva । nanu nīlādisamvedanenātmabhūto grāhakākāraḥ sukhādivattatkathaṃ te dṛṣṭāntaḥ । sukhādīnāṃ kathaṃ svaprakāśātmakatvāt ātmavat । keyaṃ prakāśātmatā nāma । aparokṣarūpatā yathaivaṃ ।

<h2 id='401,xi'>401,xi <small><small>(<a href='docExplore?doc_id=PVA_401,xi_402,i'>PVA_401,xi_402,i</a>)</small></small></h2>

	tatrāpyanubhavātmatvātte yogyā〈ḥ〉 svātmasaṃvidi ।
	iti sā yogyatā mānamātmā meyaḥ phalaṃ svavit ॥ 366 ॥
	grāhakākārasaṃkhyātā paricchedātmatātmani ।
	sā yogyateti ca proktaṃ pramāṇaṃ svātmavedanaṃ ॥ 367 ॥

<402>

<h2 id='402,i'>402,i <small><small></small></small></h2>

te 'pi nīlādayo'parokṣarūpatvādanubhavātmakāḥ । tataḥ sukhādivadeva svasamvidi yogyāḥ । nahi te 'pi nīlādayaḥ pararūpeṇāparokṣāḥ ।

<h2 id='402,ii'>402,ii <small><small>(<a href='docExplore?doc_id=PVA_402,ii_402,iii'>PVA_402,ii_402,iii</a>)</small></small></h2>

nanu cakṣurādibalānnīlādīnāmaparokṣatā । na 〈।〉 svarūpeṇaivāparokṣatvāt । nahi yataḥ cakṣuḥ prasṛtaṃ tato'parokṣaṃ bījaṃ cakṣuḥ prasṛtamapi kadācinnāparokṣayati । aprasṛtatve 'pyaparokṣatvasambhavāt । tathā hi ।

<h2 id='402,iii'>402,iii <small><small></small></small></h2>

	rāgādisambhave rūpamanyayaivāvabhāsate ।
	cakṣuṣaḥ prasṛtatve 'pi svarūpānavabhā 〈sa〉 nāt ॥ 1016 ॥ (PVA)

<h2 id='402,iv'>402,iv <small><small>(<a href='docExplore?doc_id=PVA_402,iv_402,vi'>PVA_402,iv_402,vi</a>)</small></small></h2>

yadi cakṣurādikasyābhimukhīkaraṇe 'pi svarūpeṇa viṣayasyānavabhāsanaṃ kathamasāvaparokṣaḥ । svarūpāvabhāsanamevāparokṣatā । atha bhāvanāvaśādayaṃ doṣaścakṣuṣaḥ 〈।〉 tadāha ।

<h2 id='402,v'>402,v <small><small></small></small></h2>

	yadi bhāvanayā cakṣurādikasyānyathā gatiḥ ।
	bhāvanābalataḥ sarva nīlāderavabhāsanaṃ ॥ 1017 ॥ (PVA)

<h2 id='402,vi'>402,vi <small><small></small></small></h2>

bhāvanā hi vāsanā'paranāmikā cakṣurādyāyātapratibhāsasya hetuḥ । tadā vāsanābalabhāvinaḥ eva nīlādipratibhāsāḥ ।

<h2 id='402,vii'>402,vii <small><small>(<a href='docExplore?doc_id=PVA_402,vii_402,x'>PVA_402,vii_402,x</a>)</small></small></h2>

nanvanyathā pratibhāsanaṃ vāsanāhetuḥ । svarūpapratibhāsanantu vāsanāmantareṇeti cakṣurādipratibaddhaṃ na parasparāpekṣayā । sarveṣāmanyattvāt । tatonekapratibhāsena jñāyate kiṃ svarūpamiti pratibhāsaḥ pramāṇaṃ na cedvyabhicārī kuta āśvāsaḥ । tasmāt ।

<h2 id='402,viii'>402,viii <small><small></small></small></h2>

	pratibhāsaḥ samasto 'pi bhāvanābhāvanirmitaḥ ।
	svarūpābhimatādanyaprati bhāsasvarūpavat ॥ 1018 ॥ (PVA)

<h2 id='402,ix'>402,ix <small><small></small></small></h2>

bādhyabādhakabhāvastu pratyukta eva । tasmātsvasamvedanameva phalaṃ bāhye 'pyarthe, tadākāraḥ pramāṇam ।

<h2 id='402,x'>402,x <small><small></small></small></h2>

nanu sākāraṃ vijñānamiti na yuktaṃ । tathā hi ।

<h2 id='402,xi'>402,xi <small><small>(<a href='docExplore?doc_id=PVA_402,xi'>PVA_402,xi</a>)</small></small></h2>

	yadi darpaṇavatsvacchamupadhānoparāgataḥ ।
	tadāvabhāsanaṃ prāptaṃ cakṣurādirna cekṣyate ॥ 1019 ॥ (PVA)
	yāvatsannihitaṃ sarvaṃ darpaṇe tat prakāśate ।
	tataḥ sarvasya rūpāderavabhāsaḥ prasajyate ॥ 1020 ॥ (PVA)
	atha darpaṇavaccakṣuravabhāsasya kāraṇam ।
	tatsaṃkrāntasya dṛṣṭiḥ syādasthūle darpaṇādivat ॥ 1021 ॥ (PVA)
	tato na jñāyate rūpaṃ kīdṛkkiṃ parimāṇakam ।
	varṇṇasyāpi viparyāsaḥ kācābhrapaṭalādivat ॥ 1022 ॥ (PVA)
	golakādatha niṣkramya rūpādiṣvanipātinaḥ ।
	jñāyante nijarūpeṣu grāhakā mahadādiṣu ॥ 1023 ॥ (PVA)
	viśiṣṭaṃ jāyate rūpaṃ pradīpālokasaṅgamāt ।
	yadi svarūpasamvittiḥ pradīpālokasaṅgivat ॥ 1024 ॥ (PVA)
	na syāttatrāpi cānyasya vyāpārādanavasthitiḥ ।
	atha svarūpasamvittiḥ tadā te raśmayaḥ katham ॥ 1025 ॥ (PVA)
	tasmādarthe sthite jñānaṃ tadākāraṃ pravarttate ।
	tasmādutpādamātrāccetsarvākāraṃ prasajyate ॥ 1026 ॥ (PVA)
	yata eva tadutpattiḥtadākāraṃ bhavedyadi ।
	cakṣurākāratāpi syājjāyate vittito 'pi yat ॥ 1027 ॥ (PVA)

<h2 id='402,xxii'>402,xxii <small><small>(<a href='docExplore?doc_id=PVA_402,xxii_403,iv'>PVA_402,xxii_403,iv</a>)</small></small></h2>

atrocyate ।

<h2 id='402,xxiii'>402,xxiii <small><small></small></small></h2>

	sarvameva tu vijñānaṃ viṣayebhyaḥ samudbhavat ।
	tadarthasyā pi hetutve kathaṃ cidviṣayākṛtiḥ ॥ 368 ॥

<403>

<h2 id='403,i'>403,i <small><small></small></small></h2>

nahi yata evotpadyate tadākārameva bhavati । tathā hi ।

<h2 id='403,ii'>403,ii <small><small></small></small></h2>

	yathaivāhārakālāderhetunve'pattyajanmani ।
	pitrostadekasyākāraṃ dhatte nānyasya kasyacit ॥ 369 ॥

<h2 id='403,iii'>403,iii <small><small></small></small></h2>

nahi pitrordvayorapi samānākāratāṃ dhatte । tata utpadyamānaḥ svataḥ । api tu kasyacideva । tasmādarthādevārthākāramiti । tathāhi ।

<h2 id='403,iv'>403,iv <small><small></small></small></h2>

	dūradeśasthitādvṛkṣāttadākāraṃ hi jāyate ।
	vijñānaṃ nendriyākāramiti dṛṣṭamidaṃ sadā ॥ 1028 ॥ (PVA)
	taddhetutvena tulye 'pi tadanyairviṣaye matam ।
	viṣayattvaṃ tadaṃśena tadabhāve na tadbhavet ॥ 370 ॥

<h2 id='403,vi'>403,vi <small><small>(<a href='docExplore?doc_id=PVA_403,vi'>PVA_403,vi</a>)</small></small></h2>

na hetutayā viṣayo'pi tu tadākāravijñānahetutayā । hetutayā viṣayatve cakṣurādīnāmapi viṣayatvaṃ । tadākāratayā marīcikādijalajñānasyānyadeśaṃ jalamapi bhavet viṣayaḥ । nahyākāramantareṇa bodharūpaṃ vijñānaṃ samvedyamānamanyathā vā tadākāraviṣayavyavasthāpane samarthaṃ pratītetarāvasthayorayogāditi pratipāditam । yadi tatpratīyate kimapareṇa vyarthakatvāt । atha na pratīyate tadāpi aśakteriti । na hyapratīyamānaṃ pratītiviṣayaḥ । pratīyamānañcetsaiva tasya tadrūpatāpratītiḥ । vyatiriktā ca kriyā na yuktateti śataśaḥ pratipāditam ।

<h2 id='403,vii'>403,vii <small><small>(<a href='docExplore?doc_id=PVA_403,vii_403,ix'>PVA_403,vii_403,ix</a>)</small></small></h2>

nanu cākāraḥ pramāṇaṃ svasamvedanaṃ phalamiti sākārasiddhau syāt 〈।〉 tadeva tu kathaṃ sidhyati । uktamatra । api ca ।

<h2 id='403,viii'>403,viii <small><small></small></small></h2>

viṣayajñānatajjñānaviśeṣād buddhirūpatā ।

<h2 id='403,ix'>403,ix <small><small></small></small></h2>

viṣaye rūpādau yajjñānantadarthasvābhāsaṃ, viṣayajñāne tu yajjñānaṃ tadarthānurūpajñānābhāsaṃ svābhāsañca । anyathā yadi viṣayajñānamarthākārameva syāt । svākārameva vā viṣayajñānamapi tadaviśiṣṭaṃ syāt । viṣaye yat jñānaṃ tadarthasvābhāsamiti sādhyaṃ । uttaro hetuḥ । anyathetyādi bādhakaṃ pramāṇam । kīdṛśaṃ mama jñānamāsīditi yadā paryālocayati tadā'rthapratibhāsameva smaraṇena vyavaharati nānyathā । yaśca yathādhimokṣeṇa viṣayīkriyate tathā bhavati yathā gaurityadhimokṣeṇa viṣayīkriyamāṇaḥ śāvaleyaḥ । tathāhi ।

<h2 id='403,x'>403,x <small><small>(<a href='docExplore?doc_id=PVA_403,x_403,xi'>PVA_403,x_403,xi</a>)</small></small></h2>

	evambhūto'vabhāso na jñāne'rthastu kīdṛśaḥ ।
	ityarthasya parityāgājjñānasyārthāviniścayaḥ ॥ 1029 ॥ (PVA)

<h2 id='403,xi'>403,xi <small><small></small></small></h2>

yadi kenacinniyujyate kathamasāvartha iti bhavatā jñātaṃ tadā'rthapratibhāsastādṛśo'rthastatrāsti na vā, tādṛśo'nyathā veti na niścaya iti pratyuttarayati । tatorthaparityāgī pratibhāsa eva jñānaṃ । ekatve tvarthasya tatraiva niścayaḥ tatraivāniścaya iti kathaṃ । niścayāniścayayorvirodhāt । arthastu na pratibhāse niścayaḥ । nāvāntarabheda iti tata evaṃbhūtaḥ pratibhāsa ityetāvattatra pratibhāsi । tadaparantu netyartha eva sa niścayo'niścayaśca । bhāgadvayabhāvāditi । tadetaduttaratra vakṣyate । api ca ।

<h2 id='403,xii'>403,xii <small><small>(<a href='docExplore?doc_id=PVA_403,xii_404,ii'>PVA_403,xii_404,ii</a>)</small></small></h2>

	anarthā kāraśaṃkā syādapyarthavati cetasi ।
	atītārthagrahe siddhe dvirūpatvātma vedane ॥ 371 ॥

<h2 id='403,xiii'>403,xiii <small><small></small></small></h2>

ya āha । na jñānaṃ pratibhāsate svasamvedanābhāvāt । nāpi smaryate'arthasyaiva sarvatra

<404>

<h2 id='404,i'>404,i <small><small></small></small></h2>

smaraṇāt । tatra yathārthāpattyā jñāne'rthasya parikalpyate jñānaṃ tathā smaraṇānupapattyāpi na samviditaṃ jñānamasti na ca tasyākāratā tato dvirūpaṃ jñānamiti pratyakṣabādhaḥ pratijñāyāḥ ।

<h2 id='404,ii'>404,ii <small><small></small></small></h2>

	saṃdigve hetuvacanādvyasto hetoranāśrayaḥ ।
	dṛṣṭānte ca pratibandhagrahaṇe hetuvṛttitaḥ ॥ 1030 ॥ (PVA)

<h2 id='404,iii'>404,iii <small><small>(<a href='docExplore?doc_id=PVA_404,iii'>PVA_404,iii</a>)</small></small></h2>

na caitadasti । sarvatrārthākārasya vivādāspadatvāt iti cet । ayuktaṃ 〈।〉 yato yatrārthosti tatra nāsau jñānasyākāra iti syādapi śaṃkā । anarthavati tu cetasi keśādau pītādyavabhāse ca siddhameva dvayākāratvaṃ samvedanañca । tatra parokṣaṃ vijñānamityetadeva pratyakṣabādhitaṃ । tatastaddṛṣṭāntadṛṣṭyā pratibandhagrahaṇam । tataśca tasya tathābhūtaḥ pratibhāsa iti tattvāyāto niścayaḥ kathamarthe bhavet । sarvatra ca vijñāne evameva niścaya iti sākāratvasiddhiḥ । sa eva pratibhāsatvaniścayasvabhāvo viṣayajñāne tajjñānasya svabhāvaḥ । atha kadācittatrāpyartha evāsti yadi na vyaktirjātireva bhaviṣyati ।

<h1 id='2.1.2.7.1.9'>2.1.2.7.1.9</h1>

<(jha) sāmānyasya nityānityatāpratiṣedhaḥ—>

<h2 id='404,iv'>404,iv <small><small>(<a href='docExplore?doc_id=PVA_404,iv_404,viii'>PVA_404,iv_404,viii</a>)</small></small></h2>

atrocyate ।

<h2 id='404,v'>404,v <small><small></small></small></h2>

	nīlādyābhāsabheditvānnārtho jātiratadvatī ।
	sā cānityā na jātiḥ syānnityā vā janikā katham ॥ 372 ॥

<h2 id='404,vi'>404,vi <small><small></small></small></h2>

nahi nīlādirūpā jātirvarṇṇādyākāraśūnyatvāt । hetutvenānittyatvācca na sā jātiḥ । atha nittyā na janikā nittyasya janakatvābhāvāditi pratipāditaṃ ।

<h2 id='404,vii'>404,vii <small><small></small></small></h2>

	nāmādikaṃ niṣiddhaṃ prāk nāyamarthavatāṃ kramaḥ ।
	icchāmātrānubandhitvādarthaśaktirnna sidhyati ॥ 373 ॥

<h2 id='404,viii'>404,viii <small><small></small></small></h2>

sakalamapyetatprāgeva pratipāditamiti na prapañcyate ।

<(2) smṛticintā>

<h1 id='2.1.2.7.2.1'>2.1.2.7.2.1</h1>

<(ka) nārthākārā smṛtiḥ—>

<h2 id='404,ix'>404,ix <small><small>(<a href='docExplore?doc_id=PVA_404,ix_404,xii'>PVA_404,ix_404,xii</a>)</small></small></h2>

	smṛtiścedṛgvidhaṃ jñānaṃ tasyāścānubhavādbhavaḥ ।
	sa cārthākārarahitaḥ sedānīntadvatī katham ॥ 374 ॥

<h2 id='404,x'>404,x <small><small></small></small></h2>

anubhavādutpadyamānā smṛtirarthamantareṇa bhavantī kathaṃ nīlādyākārā । athārthādeva smṛtistadākārā । tadāha ।

<h2 id='404,xi'>404,xi <small><small></small></small></h2>

	nārthād bhāvastadā'bhāvāt syāttathānubhave 'pi saḥ ।

<h2 id='404,xii'>404,xii <small><small></small></small></h2>

yadyarthātsākṣātsmṛtistadā tathaivārthena bhavitavyaṃ । na ca tadasti । athārthādvyavahitādapi bhavati tadākārā smṛtiḥ anubhavo 'pi tathaiva bhavediti yathā ca tathā pratipāditameva । ihāpi pratipādyate ।

<h2 id='404,xiii'>404,xiii <small><small>(<a href='docExplore?doc_id=PVA_404,xiii_405,ii'>PVA_404,xiii_405,ii</a>)</small></small></h2>

	ākāraḥ sa ca nārthasya spaṣṭākāravivekataḥ ॥ 375 ॥

<405>

<h2 id='405,i'>405,i <small><small></small></small></h2>

spaṣṭākāraścārthastadanubhavena gṛhītaḥ । sa ca yadyarthasyākārastathābhūtenaiva tena bhāvyam । atha smṛtyā pratīyamānatvāttathā pratibhāti 〈।〉 evaṃ tarhi anubhavena pratīyamānatvātspaṣṭateti nārthasyāsāvākāraḥ 〈।〉

<h2 id='405,ii'>405,ii <small><small></small></small></h2>

	vyatiriktantadākāraṃ pratīyādaparastathā ।

<h2 id='405,iii'>405,iii <small><small>(<a href='docExplore?doc_id=PVA_405,iii'>PVA_405,iii</a>)</small></small></h2>

yadyasāvarthaḥ paro 'pi pratīyāt । athātmasambaddha evāsau na parasya pratibhāsate । ātmasambaddha iti korthaḥ । kimātmakāryo'tha tadātmā । kāryastadā parasya pratibhātyeva । nahi kāryatve sādhāraṇatvamapaiti । atha tadātmā 〈।〉 tathā sati samvedanātmakatvameva । tādātmye ca nityamātmani sambaddha eva nānyathā । tathā ca kathitamapi na pratīyāt । atha pratyeti tadā'nyathāpi pratīyāt । tathā hi 〈।〉 bāhyaṃ rūpādikaṃ kathitamapi pratīyate pareṇākathitamapi । atha kathitaṃ yatpratīyate tadanyadeva । evantarhi ।

<h2 id='405,iv'>405,iv <small><small>(<a href='docExplore?doc_id=PVA_405,iv_405,xi'>PVA_405,iv_405,xi</a>)</small></small></h2>

	nityamātmani sambandhe pratīyātkathitaṃ na ca ॥ 376 ॥
	ekaikenāpi sambandhe pratisandhiḥ na yujyate ।

<h2 id='405,vi'>405,vi <small><small></small></small></h2>

kīdṛśaḥ pratisandhirityāha ।

<h2 id='405,vii'>405,vii <small><small></small></small></h2>

	ekārthābhiniveśātmā;

<h2 id='405,viii'>405,viii <small><small></small></small></h2>

ekamidamiti na pratītirbhavet । tasya pṛthaktvāt । kayoḥ pratisandhirityāha ।

<h2 id='405,ix'>405,ix <small><small></small></small></h2>

	pravaktṛśrotṛcetasoḥ ॥ 377 ॥

<h2 id='405,x'>405,x <small><small></small></small></h2>

nānābhūtārthagrahaṇapravṛttatvāttaccetasoḥ ।

<h2 id='405,xi'>405,xi <small><small></small></small></h2>

	tadekavyavahāraścet sādṛśyādatadābhayoḥ ।
	bhinnātmārthaḥ kathaṃ grāhyastadā syāddhīranarthikā ॥ 378 ॥

<h2 id='405,xii'>405,xii <small><small>(<a href='docExplore?doc_id=PVA_405,xii'>PVA_405,xii</a>)</small></small></h2>

sādṛśyena hi ya ekavyavahāraḥ sa dṛṣṭayoreva nānyathā 〈।〉 na ca paradṛśyadarśanaṃ kadācidapi tatthaṃ <?>〈tatkathaṃ〉 vyavahāra ekatvena । atra hi parasparaviviktārthapratibhāsanameva । atha sādṛśyamvastubhūtaṃ tatastadanusāreṇaikametaditi pratīyāt । evantarhi । akathite 'pi svapratītyanusāreṇa parasthamapi pratīyāt । yadāpi paro na kathayati । mayāpyevaṃ pratipannamiti । tadātvasattyaṃ kathayati । tadā kathaṃ pratipattirarthamantareṇaiva । evameva dṛśyata iti cet । tadā tarhi syādanarthikā buddhiḥ । yathā parapratibhāsamantareṇaiva parapratibhāsāvasāyinī dhīstathārthapratibhāsanamantareṇa sākārā syāditi siddhamākāravattvaṃ jñānasya । yadi nāma paryālocanayā bādhakapramāṇabalādvā kasyacitsākāratā jñānasya smṛtyādikasya । sarvasya tu kuto bhavatītyāha ।

<h2 id='405,xiii'>405,xiii <small><small>(<a href='docExplore?doc_id=PVA_405,xiii_406,i'>PVA_405,xiii_406,i</a>)</small></small></h2>

	taccānubhavavijñānamu bhayāṃśāvalambinā ।
	ekākāraviśeṣeṇa tajjñānenānubadhyate ॥ 379 ॥

<h2 id='405,xiv'>405,xiv <small><small></small></small></h2>

anubhavavijñānamasmṛtirūpaṃ nīlādiviṣayaṃ dvitīyena tadviṣayeṇa smaraṇarūpeṇānubadhyate anumīyate parāmṛśyate । kimbhūtenobhayāṃśavalambinā । nīlapratibhāsaṃ jñānaṃ mamāsīditi ।

<406>

<h2 id='406,i'>406,i <small><small></small></small></h2>

na tu yathābhūtaṃ । tadarthāpattyā niścīyate paraiḥ । kevalaṃ 〈arthāhitaṃ〉 tathā bhūtamanusarati kaścit । na cārthāpattirlaukikasya kasyacidudayavatī । nahi loka evaṃ pratyeti 〈।〉 yenārtho dṛṣṭastena mama buddhiraparāstīti ।

<h2 id='406,ii'>406,ii <small><small>(<a href='docExplore?doc_id=PVA_406,ii_406,iii'>PVA_406,ii_406,iii</a>)</small></small></h2>

	nahi buddheḥ svarūpasya sārthāpattirnirūpitā ।
	sunirddhāryaṃ hi tadrūpaṃ na nirddhārayituṃ kṣamam ॥ 1031 ॥ (PVA)

<h2 id='406,iii'>406,iii <small><small></small></small></h2>

na rūpādyavabhāsanavyatirekeṇāparākārāṃ buddhimarthāpatyā'nyena vā kaścinnirūpayituṃ kṣamaḥ । bodharūpatayā nirūpaṇamiti cet । nanu tadeva bodharūpaṃ na jñāyate । nahi pratyayabhedāddhātvarthabhedaḥ । na ca pratyayārthasya bhedaḥ ।

<h2 id='406,iv'>406,iv <small><small>(<a href='docExplore?doc_id=PVA_406,iv_406,v'>PVA_406,iv_406,v</a>)</small></small></h2>

	kenopajña<?>śca nārthasya bhedo nāmopagamyate ।
	arthābhede kathantena tasya vyākhyā pravarttatām ॥ 1032 ॥ (PVA)

<h2 id='406,v'>406,v <small><small></small></small></h2>

tasmānnīlādivyatirekeṇa bodho buddhiriti na nirūpyate । tasyeva tu nīlādeḥ svabhāvabhūtadharmabhedo naiva sūcyate । nīlasya nīlaviṣayā vā buddhiriti 〈।〉 tena nīlaviṣayā buddhirmamāsīdityanusaraṇe tadākāratānusaraṇameva । tathā hi ।

<h2 id='406,vi'>406,vi <small><small>(<a href='docExplore?doc_id=PVA_406,vi_406,ix'>PVA_406,vi_406,ix</a>)</small></small></h2>

	nīlānna vyatirekeṇa viṣayi jñānamīkṣyate ।
	jñānapṛṣṭhena bhedastu kalpanāśilpinirmitaḥ ॥ 1033 ॥ (PVA)

<h2 id='406,vii'>406,vii <small><small></small></small></h2>

yadi tarhi nīlādereva svabhāvo bhedena buddhiriti nirddiśyate । nīlādikameva tarhi kevalaṃ na buddhirnāma । yathā na paṭavyatirekeṇa śuklattvādikaṃ tato buddhireva na paramārtha ityāyātaṃ । iṣyate bāhyo'rthaḥ pāramārthika iti ।

<h2 id='406,viii'>406,viii <small><small></small></small></h2>

tadeta 〈da〉 sat । tathā hi ।

<h2 id='406,ix'>406,ix <small><small></small></small></h2>

	kvacitkiñcitsamāśritya kasya citsyānnirākriyā ।
	yatpramāṇaprasiddhaṃ syāttaddvārānyanirākriyā ॥ 1034 ॥ (PVA)

<h2 id='406,xi'>406,xi <small><small>(<a href='docExplore?doc_id=PVA_406,xi'>PVA_406,xi</a>)</small></small></h2>

yadi pramāṇaprasiddhorthastadā tadvyatirekeṇāparā buddhirnnāstīti buddhiḥ parityajyate । atha buddhiḥ pramāṇaprasiddhā tadārthaḥ । tatra tāvadbauddhyā'rthasya vyavasthāpanamiti na buddhirarthavatā parityaktuṃ śakyā । buddhimatā tu svasamvedanasiddhatvānna buddhirarthopāyasādhyā । tato'rthamantareṇāpi śakyābhyupagamanā । tato buddhimaṅgīkṛtya tadvyatiriktārthaparityāgaḥ । athārtho 'pi svasamvedanasādhyaḥ 〈।〉 tathā sati samvedanameva tadvyatiriktorthaḥ । arthaścāparidṛṣṭo 'pyastīti tasyānupalambhāt parityāgaḥ । buddhistu na tathetyaparityājyā । kiñca ।

<h2 id='406,xii'>406,xii <small><small>(<a href='docExplore?doc_id=PVA_406,xii_406,xv'>PVA_406,xii_406,xv</a>)</small></small></h2>

	na śuklādyatirekeṇa dravyamityavyagīṣyate ।
	na buddheratirekeṇa tathārtha iti mīyatām ॥ 1035 ॥ (PVA)

<h2 id='406,xiii'>406,xiii <small><small></small></small></h2>

yathā hi ।

<h2 id='406,xiv'>406,xiv <small><small></small></small></h2>

	kṣaṇikatvaṃ na nīlādivyatireki kathañcana ।
	tathāpi kṣaṇikatvasya nābhāvaḥ paridīpitaḥ ॥ 1036 ॥ (PVA)

<h2 id='406,xv'>406,xv <small><small></small></small></h2>

tasmānnīlādyākāraiva buddhistathāvasīyamānatvātpratyayāntareṇa tena cobhayāṃśaparityāgānnālambyata eva buddhiḥ tatkathaṃ na dvyākārā । athavā buddhirekākāraviśeṣaṇāvalambyate dvitīyena jñānena । ekenākāreṇāvalambyata ityarthaḥ । kiṃbhūtenaikenākāreṇeti tadāha ।

<h2 id='406,xvi'>406,xvi <small><small>(<a href='docExplore?doc_id=PVA_406,xvi_407,i'>PVA_406,xvi_407,i</a>)</small></small></h2>

ubhayāṃśāvalambinā ।

<h2 id='406,xvii'>406,xvii <small><small></small></small></h2>

ubhayāṃśavyāpinā । tata evobhayāṃśakalpanā । paramārthatastu tāvākārau tadaikākārānupraviṣṭāveveti । tena vyāptau bhavataḥ । tau punarākārau bodharūpatā nīlākāratā ca ।

<407>

<h2 id='407,i'>407,i <small><small></small></small></h2>

pūrvatra vyākhyāne । ekākāraviśeṣeṇa ekākārādhikeneti jñātavyaṃ । yadi nāma dvyākāratayā vyavasthāpyate tathāpi kathaṃ dvyākāraṃ । atrocyate ।

<h2 id='407,ii'>407,ii <small><small>(<a href='docExplore?doc_id=PVA_407,ii_407,v'>PVA_407,ii_407,v</a>)</small></small></h2>

	anyathā hyatadākāraṃ kathaṃ jñānedhirohati ।

<h2 id='407,iii'>407,iii <small><small></small></small></h2>

yadi tadākāramātmānaṃ svasamvedanena nānubhavet । kathantadākāratayā jñānaṃ smaraṇedhirohet । adhirohaṇantadākāratājanakaṃ । tadadhirohatīti kutaḥ । tathaiva pratipatteḥ ।

<h2 id='407,iv'>407,iv <small><small></small></small></h2>

	ekākārottaraṃ jñānaṃ tathāhyuttaramuttaraṃ ॥ 380 ॥

<h2 id='407,v'>407,v <small><small></small></small></h2>

avaśyametadupagantavyaṃ । tathā hi uttaramuttaraṃ । ekaikenākāreṇādhikamadhikaṃ bhavati nānyathā । tathā hi । pūrvakeṇa nīlaṃ gṛhītaṃ taduttareṇa nīlajñānaṃ taduttareṇa nīlajñānajñānaṃ । taduttareṇāpi tadadhikamiti niścinoti । tadetadanyathā na syāt । etadevodāharaṇena pratipādayati ।

<h2 id='407,vi'>407,vi <small><small>(<a href='docExplore?doc_id=PVA_407,vi_407,vii'>PVA_407,vi_407,vii</a>)</small></small></h2>

	tasyārtharūpeṇākāro vānyākāraśca kaścana ।
	dvitīyasya tṛtīyena jñānena hi vibhāvyate ॥ 381 ॥

<h2 id='407,vii'>407,vii <small><small></small></small></h2>

dvitīyaṃ jñānaṃ pūrva vejñānadvayākāraṃ svākārañca vibhāvyate । tṛtīyena caturthena tadevobhayamekākārādhikamiti yāvad gaṇayituṃ smarttumvā śaknoti । atha jñānaṃ kevalameva dvitīye kṣaṇe na jñāyate । tattu jñānamarthevyāpri <?>〈pṛ〉 tatvāttatsambaddhamatastatra smaraṇe sati tasyāpyarthasya nāntarīyakatvātsmaraṇamityato'nyathā jñānaṃ smarttumaśakyamiti tathā smaryate । tatastadvyāpṛtatvena tadākāramiti saṃkalanaṃ bhrāntyā tadākāratāpratītiḥ । atrocyate ।

<h2 id='407,viii'>407,viii <small><small>(<a href='docExplore?doc_id=PVA_407,viii_407,ix'>PVA_407,viii_407,ix</a>)</small></small></h2>

	arthakāryatayā jñānasmṛtāvarthasmṛteryadi ।
	bhrāntyā saṃkalanaṃ; jyotirmanaskāre 'pi sā bhavet ॥ 382 ॥

<h2 id='407,ix'>407,ix <small><small></small></small></h2>

bhrāntiriti sambandhaḥ । yadyarthasya kāryamvijñānamathāpyarthe kāryaṃ vyāpāro yasyeti jñānasmṛtau niyamenārthasmaraṇaṃ । atastadeva gūḍhamatisantānasya tathā bhavati pratipattiḥ । evantarhi jyotirmanaskāre 'pi tathā pratītiḥ syāt । yathā viṣayakāryatā vijñānasya tathālokakāryatāpi manaskārakāryatāpi tena dvayasaṃkalanenāpi pratīyeta । nahi kāryatve kaścidviśeṣaḥ । atha viṣaye vyāpṛtatvāttatsaṃkalanaṃ manaskāre tatrāvyāpri <?>〈pṛ〉 tatvāttadā tarhyāloke 'pi samāna eva vyāpāro na hyālokamapahāya rūpe vyāpriyate ।

<h2 id='407,x'>407,x <small><small>(<a href='docExplore?doc_id=PVA_407,x'>PVA_407,x</a>)</small></small></h2>

tadasadetat । tasmādyathā''lokapratibhāsamiti na bhavati tathā rūpapratibhāsamiti na syāt । athāloko viṣaya evāntargatatvādrūpapratibhāsaniścayenaiva gataḥ । na 〈।〉 ālokasya prakāśakatvena viṣayatvābhāvātkathaṃ tatra vyāpāraḥ । atha prakāśako 'pyāloko rūpanipatitatvādrūpameva sampadyata iti viṣayaḥ । tathā sati jñānamapi prakāśakaṃ rūpanipatitatvādrūpameveti sākārālokavat vijñānamapi sākāraṃ । yathā na rūpeṇa vinā''loko grahītuṃ śakyaḥ tathā vijñānamapi । nahi rūpādikaṃ prakāśyamvinā vijñānammamāstīti kaścijjānāti । tasmādrūpādyākārameva vijñānaṃ kāryatayā tu tathā pratipattau ।

<408>

<h2 id='408,i'>408,i <small><small>(<a href='docExplore?doc_id=PVA_408,i_408,iii'>PVA_408,i_408,iii</a>)</small></small></h2>

	sarveṣāmapi kāryāṇāṃ kāraṇai: syāttathā grahaḥ ।
	kulālādivivekena na smaryeta ghaṭastataḥ ॥ 383 ॥

<h2 id='408,ii'>408,ii <small><small></small></small></h2>

kulālādikāryo 'pi ghaṭādiḥ svakāraṇavivekena na smaryeta । athārthakṛtaḥ kaścidatiśayo jñāne vidyate yena jñānasmaraṇe'rtho 'pi smaryate । jñānagrahaṇe cārthagrahaḥ । kevalasya jñānasya na grahaṇasmaraṇe । ghaṭādikastu kevalo 'pi gṛhyate kulālādikaśca । tadapi svapakṣabādhanāya । tathā hi ।

<h2 id='408,iii'>408,iii <small><small></small></small></h2>

	yasmādatiśayājjhānamarthasaṃsargabhājanam ।
	sārūpyāttatkimanyatsyād dṛṣṭeśca yamalādiṣu ॥ 384 ॥

<h2 id='408,iv'>408,iv <small><small>(<a href='docExplore?doc_id=PVA_408,iv'>PVA_408,iv</a>)</small></small></h2>

yadi tasya vijñānasya nārthākāratā tadārthagrahaṇenaiva saha vijñānaṃ grṛhyate smaryate ceti koyaṃ niyamaḥ । tadarthāntargatantu niyamena tadgrahaṇainaiva gṛhyata iti bhavati niyamaḥ । tasmādarthasvarūpameva vijñānamarthagrahaṇanāntarīyakagrahaṇaṃ tatsmaraṇanāntarīyakasmaraṇañca । dṛṣṭaśca yamalakayorekagrahaṇena tadanyapratibhāsaḥ soyamiti smaraṇañca । śyāmavṛkṣākāratayā ca vṛkṣagrahaṇābhimānaḥ । yadi tvādyaṃ vijñānamanubhūya rūpaṃ grāhakākārameva tathā dvitīyamapi । tadāha ।

<h2 id='408,v'>408,v <small><small>(<a href='docExplore?doc_id=PVA_408,v_408,vi'>PVA_408,v_408,vi</a>)</small></small></h2>

	ādyānubhayarūpatve hyekarūpaṃ vyavasthitaṃ ।
	dvitīyaṃ vyatiricyeta na parāmarśacetasā ॥ 385 ॥

<h2 id='408,vi'>408,vi <small><small></small></small></h2>

parāmarśacetasā hi dvitīyaṃ prathamād vyatirekeṇa na vyavasthāpyeta dvitīyaparāmarśacetasā yataḥ tadapi tadādyānubhayarūpatve sati ekarūpa eva vyavasthitaṃ bhaved grāhakākāra eveti yāvat । tataḥ kuto vivekāvasāyaḥ । tasmādviṣayākārameva vijñānaṃ । tata eva ।

<h2 id='408,vii'>408,vii <small><small>(<a href='docExplore?doc_id=PVA_408,vii_408,xi'>PVA_408,vii_408,xi</a>)</small></small></h2>

	arthasaṃkalanāśleṣā dhīrdvitīyāvalambate ।
	nīlādirūpeṇa dhiyaṃ bhāsamānāṃ purastataḥ ॥ 386 ॥

<h2 id='408,viii'>408,viii <small><small></small></small></h2>

tatorthākāratvāt dvitīyā dhīḥ puraḥ pūrvikāndhiyamavalambate'rthasaṃkalanamāśliṣyatīti arthasaṃkalanāśleṣā । āśliṣyatītyāśleṣā । arthasaṃkalanena cāśleṣo yasyāḥ sā dhīḥ dvitīyāvalambata ityarthaḥ । yadi tu tadākāratā na syātkevalāmapyālambeta ।

<h2 id='408,ix'>408,ix <small><small></small></small></h2>

nanu kevalāmapyavalambata eva tathā hi । na jāne ko mayā dṛṣṭastadeti grāhakameva smaranti ।

<h2 id='408,x'>408,x <small><small></small></small></h2>

tadapyasat ।

<h2 id='408,xi'>408,xi <small><small></small></small></h2>

	grāhye saṃśayatastatra grāhake 'pyasti saṃśayaḥ ।
	sāmānyena graha tatra grāhye 'pyeṣa nayaḥ samaḥ ॥ 1037 ॥ (PVA)

<h2 id='408,xiii'>408,xiii <small><small>(<a href='docExplore?doc_id=PVA_408,xiii'>PVA_408,xiii</a>)</small></small></h2>

sāmānyena grāhakasya smaraṇe grāhyasyāpi samāna eva nyāyaḥ । tathāhi । ko 'pi mayā dṛṣṭa iti dṛśyamānasāmānyākāreṇaiva smaraṇaṃ । yadi ca grāhakasya svarūpameva smaryate grāhyavyāpārarahitam । tadā tadeva tasya rūpaṃ na grāhyasannidhāne'nyadāsīt । tatastu smaryamāṇasyānyena rūpeṇāgrāhakeṇa kathaṃ paścāttathābhūtasyaiva grāhakatā । atha tattvena smaraṇe grāhyasanniviṣṭameva rūpaṃ tadā kathaṃ kevalasya smaraṇaṃ । tasmāttadārūḍhamevāsya rūpaṃ na śakyavivecanamiti । ekameva rūpādyātmanā, yadi ca na dvirūpatā vijñānasya tadā nīlākāramādyameva syānnottarotta<409>rāṇi । tadāhā cā ryaḥ na cottarottarāṇi jñānāni pūrvapūrvajñānaviṣayābhāsāni syustasyāviṣayatvāt । yasmāt ।

<h2 id='409,ii'>409,ii <small><small>(<a href='docExplore?doc_id=PVA_409,ii_409,iii'>PVA_409,ii_409,iii</a>)</small></small></h2>

	anyathā hyādyamevaikaṃ saṃyojyetārthasambhavāt ।
	jñānaṃ nādṛṣṭasambandhaṃ pūrvārthenottarottaraṃ ॥ 387 ॥

<h2 id='409,iii'>409,iii <small><small></small></small></h2>

nahi uttarottarasya jñānātmanaḥ pūrvajñānaviṣayaviṣayatā । aviṣayaśca kathamālambyate । yadātvarthākāratā prathamasya tadā dvitīyasyāpi । tata utpannasya tadarthākārasamvedanākāratā । tathā hi ।

<h2 id='409,iv'>409,iv <small><small>(<a href='docExplore?doc_id=PVA_409,iv_409,vii'>PVA_409,iv_409,vii</a>)</small></small></h2>

	tadarthākāravijñānājñānajñānodaye sati ।
	tadākāratayā yogo dūravṛkṣādyathodite ॥ 1038 ॥ (PVA)

<h2 id='409,v'>409,v <small><small></small></small></h2>

atha jñānamanyathā smarttumaśakyaṃ । arthasahitameva smaryate । tadārūḍhataiva tadvyāpṛtatālakṣaṇā tasya svabhāva iti । tataḥ sārthakasya smaraṇaṃ । ghaṭādīnāntu punaḥ kevalo 'pi svabhāvo na kulālādisahita eva । viṣayastu vijñānasahita evopalabhyate । tena tathābhūtasyaiva smaraṇaṃ । na tu ghaṭādīnāṃ ।

<h2 id='409,vi'>409,vi <small><small></small></small></h2>

tadapyasat । yataḥ ।

<h2 id='409,vii'>409,vii <small><small></small></small></h2>

	dvayorvivekagrahaṇe sāhityamiti yuktimat ।
	nīlākārātirekeṇa na ca jñānanirūpaṇaṃ ॥ 1039 ॥ (PVA)
	sukhādirūpatveneti na siddhamidameva vaḥ ॥ 1040 ॥ (PVA)

<h2 id='409,ix'>409,ix <small><small>(<a href='docExplore?doc_id=PVA_409,ix'>PVA_409,ix</a>)</small></small></h2>

nahi sukhādi rūpaṃ vijñānamiti prasiddhirbhavatāṃ । sukhādīnāmviṣayatvāt । yathā ca na sukhādivyatirekeṇāparaṃ vijñānaṃ tathā nīlādivyatirekeṇāpi । bahirdeśatvāprameyataiva nīlādīnāmiti cet । nābahirapi sukhādīnāṃ prameyatvābhyupagamāt । na ca tayoḥ samvedane bahirantariti paramārthato yuktaṃ । na grāhakatā sukhādīnāṃ nīlādiṣu । tadabhāve 'pi tathaiva pratibhāsanāt । yacca yadantareṇāpi bhavati na tattatkṛtaṃ bhavati ca nīlādi grahaṇamantareṇa sukhādikamiti । tataḥ svarūpaviśeṣakṛtameva nīlādigrahaṇaṃ tadabhāve 'pi bhāvāditi pratipāditaṃ । tasmānna nīlādyaparokṣatāmantareṇa nīlādi grāhakanirūpaṇamiti siddhamākāradvitayaṃ । anubhavanīlādyākāratayā । api ca bhavatu grāhakākāro parastathāpi ।

<h2 id='409,x'>409,x <small><small>(<a href='docExplore?doc_id=PVA_409,x_409,xi'>PVA_409,x_409,xi</a>)</small></small></h2>

	sakṛtsamvedyamānasya niyamena dhiyā saha ।
	viṣayasya tato'nyattvaṃ kenākāreṇa sidhyati ॥ 388 ॥

<h2 id='409,xi'>409,xi <small><small></small></small></h2>

viṣayasya hi nīlāderdhiyā saha sakṛdeva samvedanaṃ । dhiyā saha na pṛthak । tataḥ samvedanādaparo viṣaya iti kathaṃ । tathābhūtameva samvedanamiti syāt vivecayitumaśakyamiti pratipāditaṃ । bhedāvabhāsanaṃ bhavatīti cet ।

<h2 id='409,xii'>409,xii <small><small>(<a href='docExplore?doc_id=PVA_409,xii_409,xv'>PVA_409,xii_409,xv</a>)</small></small></h2>

	bhedaśca bhrāntivijñānairdṛśyetendāvivādvayaṃ ।

<h2 id='409,xiii'>409,xiii <small><small></small></small></h2>

tadyathā candradvayadarśanamekamekatraiva candramasi bhedadarśanamevamātmanyapi vijñānasya । nanu viṣaya ekatrāpi bhedadarśanaṃ yuktaṃ vijñānākārasya bhedāt । tadātmani tu kathaṃ । nahi tadaivānyathā । kathaṃ hi svarūpaṃ tenaiva pararūpeṇa gamyate tasyāpratipattiprasaṅgāt ।

<h2 id='409,xiv'>409,xiv <small><small></small></small></h2>

na sadetat । yataḥ ।

<h2 id='409,xv'>409,xv <small><small></small></small></h2>

	yadi svarūpaṃ pratyetumanyathā naiva śakyate ।
	pararūpantu sutarāṃ tathāpi na śakyate ॥ 1041 ॥ (PVA)

<410>

<h2 id='410,i'>410,i <small><small>(<a href='docExplore?doc_id=PVA_410,i'>PVA_410,i</a>)</small></small></h2>

yadi svarūpamanyathā pratyetuṃ na śakyaṃ pararūpantu svarūpeṇāpi pratyetuṃ na śakyamiti svarūpavatpararūpamapi na śakyameveti prāptaṃ । tasmādayamarthaḥ । svasamvedane sati na bhedaḥ pratyetuṃ śakyaḥ svarūpasya । yadi tu punarekameva citrākāraṃ vijñānaṃ syācchakyaṃ svasamveda nena pratyetumanyathā 'yogāt । tato dvicandradarśanasyāpi yadyekatā na syānna tatpratyetuṃ śakyaṃ svaparābhyāmaśakyatvāditi pratipāditaṃ । tasmāduttarakālabhāvinā vikalpenānvayavyatirekābhyāmiti dvayabhedakalpanā na pratyakṣā pratītiḥ । ayamevārtho bhedaśca bhrāntavijñānairityādinā darśitaḥ । indu dvayābhimatamevādvayamekavijñānāntargatatvāt । evantarhi nīlapītayorapi sahadṛśyamānayorekacitrākāratā bhyupagantavyā । evametatsamvedanarūpasya citrākārasya tatrāpyekatvāt । yadi tu bhede iṣyate tadaivamabhyupagantavyaṃ ।

<h2 id='410,ii'>410,ii <small><small>(<a href='docExplore?doc_id=PVA_410,ii_410,iv'>PVA_410,ii_410,iv</a>)</small></small></h2>

	saṃvittiniyamo nāsti bhinnayornīlapītayoḥ ॥ 389 ॥

<h2 id='410,iii'>410,iii <small><small></small></small></h2>

ayameva bhedaheturyaduta bhinnayogakṣematā । indudvayapratibhāsasya tu bhinnayogakṣematvābhāvādekataiva ।

<h2 id='410,iv'>410,iv <small><small></small></small></h2>

nanu viruddhadharmādhyāsātkathamekatvaṃ । ayameva hi bhedo viruddhadharmādhyāso nāma yaḥ parasparaparihārasthitilakṣaṇaścātra virodhaḥ ।

<h2 id='410,v'>410,v <small><small>(<a href='docExplore?doc_id=PVA_410,v_410,vii'>PVA_410,v_410,vii</a>)</small></small></h2>

naitadasti ।

<h2 id='410,vi'>410,vi <small><small></small></small></h2>

	nityatvetarayoreva viṃrodhaḥ sa tathāvidhaḥ ।
	pratītyanupraveśena dvayornāsti virodhitā ॥ 1042 ॥ (PVA)

<h2 id='410,vii'>410,vii <small><small></small></small></h2>

ekapratītyanupraveśādeva na tayorvirodhaḥ । etadeva tasya rūpaṃ yadaviprayuktaṃ nāma । na ca tenaiva tadvirudhyate । tasmādekameva tasyākāramiti kalpanayocyate । anvayavyatirekābhyāṃ । tamevānvayavyatirekābhāvaṃ paramārthato nāstīti darśayati ।

<h2 id='410,viii'>410,viii <small><small>(<a href='docExplore?doc_id=PVA_410,viii_410,x'>PVA_410,viii_410,x</a>)</small></small></h2>

	nārtho'saṃvedanaḥ kaścidanarthasyāpi vedanaṃ ।
	dṛṣṭaṃ samvedyamānantattayornāsti vivekitā ॥ 390 ॥

<h2 id='410,ix'>410,ix <small><small></small></small></h2>

ananvayavyatirekitvādekameva nīlasamvedanamanyonyavyatirekeṇādarśanāt । tathā hi ।

<h2 id='410,x'>410,x <small><small></small></small></h2>

	nārtho'samvedano dṛṣṭohyanartha na ca vedanaṃ ।
	sadā'viyogādekantadarthasamvedanaṃ tataḥ ॥ 1043 ॥ (PVA)
	bhedena viniyogārthaṃ bhedavid bhedamicchati ।
	sa cennāsti tato bhedābhedayoḥkaiva bhinnatā ॥ 1044 ॥ (PVA)

<h2 id='410,xii'>410,xii <small><small>(<a href='docExplore?doc_id=PVA_410,xii_410,xiii'>PVA_410,xii_410,xiii</a>)</small></small></h2>

tasmādatra bheda iti nāmamātrameva pareṇa vidhātavyaṃ । na parasya kācitkṣatiḥ । heyopādeyavibhāgaścettatra nāsti kimīdṛśā bhedena ।

<h2 id='410,xiii'>410,xiii <small><small></small></small></h2>

kathantarhi nīlamānayeti pītasyānayanaṃ na kriyate । tadā tasya pītasyāpratibhāsanameva tena nānīyate । yattu punaraviyuktaṃ nīlaṃ tattu coditameva । jñānaniveśi ca vimuktaṃ । na tadanyathā netuṃ śakyaṃ । bhedavyavahārastvanvayavyatirekābhyāmatāttvika eveti pratipāditaṃ

<h2 id='410,xiv'>410,xiv <small><small>(<a href='docExplore?doc_id=PVA_410,xiv_411,i'>PVA_410,xiv_411,i</a>)</small></small></h2>

	tasmādarthasya durvāraṃ jñānakālāvabhāsinaḥ ।

<h2 id='410,xv'>410,xv <small><small></small></small></h2>

	jñānādavyatirekitvaṃ;

<h2 id='410,xvi'>410,xvi <small><small></small></small></h2>

abhinnayogakṣematvādekatvamarthasya jñānena durvāraṃ nahi vārayituṃ śakyamiti sākāraṃ jñānaṃ

<411>

<h2 id='411,i'>411,i <small><small></small></small></h2>

siddhaṃ । evantarhi jñānameva kevalaṃ dṛśyate nārthaḥ । tasyāpi darśane nīlādyākāradvayasamvedanaṃ tasyāpi jñānakālāvabhāsane punararthasyādarśanamityākārantarākṣepe'navasthānādasamañcasambhavet ।

<h2 id='411,ii'>411,ii <small><small>(<a href='docExplore?doc_id=PVA_411,ii_411,v'>PVA_411,ii_411,v</a>)</small></small></h2>

atra parihāraḥ ।

<h2 id='411,iii'>411,iii <small><small></small></small></h2>

	hetubhedānumā bhavet ॥ 391 ॥

<h2 id='411,iv'>411,iv <small><small></small></small></h2>

nīlākāraṃ jñānaṃ dṛṣṭavataḥ kenacidatra hetunā bhavitavyamiti tadanurūpo heturanumīyate na tu sākṣādasau pratītiviṣayaḥ । pūrvoktavirodhadoṣāt । kathamatyantāparidṛṣṭasyānumānamapīti cet । tadāha ।

<h2 id='411,v'>411,v <small><small></small></small></h2>

	abhāvādakṣabuddhīnāṃ satsvapyanyeṣu hetuṣu ।

<h2 id='411,vi'>411,vi <small><small>(<a href='docExplore?doc_id=PVA_411,vi'>PVA_411,vi</a>)</small></small></h2>

sāmānyatodṛṣṭamanumānaṃ vyatirekamātrapravarttitaṃ । tathāhi । cakṣurālokamanaskāreṣu satsvapi na bhavati stambhaśūnyābhimate stambhākāramakṣavijñānamanyatra jhaṭityeva bhavati tato jñāyate'nyena kenacidatravastunā bhavitavyaṃ । yadabhāvādanyatrābhāvaḥ । sa tathābhūtorthaḥ prameyo bāhyo darśanopādhirahita eva jñāyamānaḥ । sa tarhi kathaṃ pratyakṣasya viṣayaḥ । tadākārasyapratyakṣaviṣayatvādanyā gatirnnāstītyupacārādviṣayatā । evaṃ tarhi bāhya evārthaḥ prameyaḥ । na samvedanamātramiti । nātra sthitapakṣateti darśayati ।

<h2 id='411,vii'>411,vii <small><small>(<a href='docExplore?doc_id=PVA_411,vii_411,viii'>PVA_411,vii_411,viii</a>)</small></small></h2>

	niyamaṃ yadi na brūyātpratyayātsamanantarāt ॥ 392 ॥

<h2 id='411,viii'>411,viii <small><small></small></small></h2>

kimākārabhedajanako'nyorthaḥ parikalpanīyo'tha samanantarapratyayaviśeṣa eva kaścit । tatrātyantāparidṛṣṭārthakalpanā na sādhvī gatyantarābhāvādevaṃ parikalpanā । yadā tu paridṛṣṭapūrvadarśanasāmarthyādevāyamākāra upapannastadārthakalpanāvaiyarthyaṃ । dṛṣṭānusāreṇa ca kalpanā bhavati nānyathā । na hyadṛṣṭaṃ kalpayituṃ śakyaṃ । darśanānusāriṇyo hi kalpanā dṛṣṭā ityanyathākalpanamaśakyaṃ ।

<h2 id='411,ix'>411,ix <small><small>(<a href='docExplore?doc_id=PVA_411,ix'>PVA_411,ix</a>)</small></small></h2>

nanu ca bāhyo 'pyartho dṛṣṭa evākārajanakaḥ । yathā piṇḍākāratā vṛkṣamantareṇa na bhavati । na tatrāpi vṛkṣa eva janaka iti kena dṛśyate । na । tenaiva tasyājñānākāratvāt । anyena nareṇa dṛśyata ityatra vicāritaḥ tenaiva । paścād dṛśyata iti cet । yadi nāma tena paścād dṛśyate pūrvamastīti kutaḥ । paścāddarśanādeveti cet । yadi nāma paścādupalabhyate paścādeva bhavatu । nahi sopalabdhiḥ pūrvatra vyāpriyate । sāpyupalabdhirjñānākārasyaiva nārthasya. tatastatrāpyarthostīti paścādupalabdhyā niścayaḥ । tatrāpi paścādityaparyavasānādapratipattireva । tasmādarthasyādarśanādvāsanāpratibaddhatvasya ca prāgeva sādhitatvātsamanantarapratyayaśaktireva kalpanīyā niyamahetuḥ sūkṣmekṣikākrameṇa । yadi tu kaścidevaṃ na vyutpannastasya hetubhedānumānād bāhyaprameyatvaṃ ।

<h2 id='411,x'>411,x <small><small>(<a href='docExplore?doc_id=PVA_411,x_411,xiv'>PVA_411,x_411,xiv</a>)</small></small></h2>

nanu bāhyārthamantareṇa kāryakāraṇabhāvaḥ kathaṃ jñāpyajñāpakabhāvaśca । tathāhi ।

<h2 id='411,xi'>411,xi <small><small></small></small></h2>

	bāhyārthamantareṇa syātkāryakāraṇatā vidām ।
	tāsāñca niyamābhāvānna kāryanna ca kāraṇam ॥ 1045 ॥ (PVA)

<h2 id='411,xiii'>411,xiii <small><small></small></small></h2>

tathāhi ।

<h2 id='411,xiv'>411,xiv <small><small></small></small></h2>

	nīlāvabhāsātpītābhaṃ tato nīlāvabhāsavat ।
	evamanyonyahetuttvaṃ kāryakāraṇayoḥ kathaṃ ॥ 1046 ॥ (PVA)

<412>

<h2 id='412,i'>412,i <small><small>(<a href='docExplore?doc_id=PVA_412,i'>PVA_412,i</a>)</small></small></h2>

nīlāvabhāsavijñānānantaraṃ pītāvabhāsaṃ yadā bhavati vijñānaṃ tadā pītāvabhāsavyatirekeṇa pītasyābhāvānnīlāvabhāsameva tasya kāraṇanna pītaṃ । na ca tatra niyamaḥ । tataḥ pītāvabhāsādapi nīlāvabhāsaḥ । anyonyahetunā yuktiviruddhaḥ syāt । kathaṃ hi kāryakāraṇayoranyonyahetutā । bāhyārthatve tu nīlameva tatra kāraṇaṃ । pītapratibhāsastu samanantarapratyaya eva । samanantarapratyayaścārthasahakāribhedādbhidyamāno naikatāmāpnoti । yenāniyamo bhavet । athavā bodharūpatāyāṃ samanantarapratyayasya vyāpāraḥ । ākāre tu nīlādereva tatra ca niyamānna doṣaḥ yadi bodharūpādanyato 'pi bodharūpatā nīlādanyato 'pi tadākāratā bhavedaniyamaḥ ।

<h2 id='412,ii'>412,ii <small><small>(<a href='docExplore?doc_id=PVA_412,ii_412,v'>PVA_412,ii_412,v</a>)</small></small></h2>

nanu śuklādapi śaṅkhādiḥ pītākāratopalabhyate alpādapi mahākāratā tato'trāpyaniyama eva ।

<h2 id='412,iii'>412,iii <small><small></small></small></h2>

naitadasti । yataḥ ।

<h2 id='412,iv'>412,iv <small><small></small></small></h2>

	bhrāntasantatibhāvitvāttatredamasamañcasaṃ ।
	abhrāntapratiṣedhe tu niyamānnāparā gatiḥ ॥ 1047 ॥ (PVA)

<h2 id='412,v'>412,v <small><small></small></small></h2>

bhrānteryadasamañcasadarśanaṃ tadaprāmāṇikameveti na tena vyabhicāraḥ । tathā bījādaṃkurasya janmeṣyate na viparyayeṇa 〈।〉

<h2 id='412,vi'>412,vi <small><small>(<a href='docExplore?doc_id=PVA_412,vi'>PVA_412,vi</a>)</small></small></h2>

vijñānavādināntu na bījādipratibhāsādaparaṃ vījādikaṃ tato bījapratibhāsādaṅkurasya tato 'pi bījapratibhāsasyeti na niyamaḥ । tathā ca vyavahārocchedaḥ । jñāpyajñāpakabhāvaśca dūrotsārita eva । dhūmādagnirastīti sādhyate । parokṣaścānumeyaḥ । na ca bāhyogniragnipratibhāsaśca jñānātmakatvādaparokṣa eva । na ca parapratibhāsaḥ sādhyate tatra vyabhicārāt । bhāvinaḥ svapratibhāsasyaivānumānamiti cet । na 〈।〉 niyamābhāvāt । tasmādvāhyārthavāda eva sādhīyān ।

<h2 id='412,vii'>412,vii <small><small>(<a href='docExplore?doc_id=PVA_412,vii_412,x'>PVA_412,vii_412,x</a>)</small></small></h2>

atrocyate ।

<h2 id='412,viii'>412,viii <small><small></small></small></h2>

	bījādaṅkurajanmāgnerdhūmātsiddhiritīdṛśī ।
	bāhyārthāśrayaṇī yāpi kārakajñāpakasthitiḥ ॥ 393 ॥
	sāpi tadrūpanirbhāsāstathāniyatasaṅgamāḥ ।
	buddhīrāśritya kalpyeta yadi kiṃ vā virudhyate ॥ 394 ॥

<h2 id='412,x'>412,x <small><small></small></small></h2>

pratibhāsenaivātra prayojanaṃ nārthena । apratibhāsamānasya sato 'pyasadaviśeṣāt । tathāhi । upalambhaḥ sattocyate । tathāhi ।

<h2 id='412,xi'>412,xi <small><small>(<a href='docExplore?doc_id=PVA_412,xi_412,xiii'>PVA_412,xi_412,xiii</a>)</small></small></h2>

	antareṇāpi bāhyārthaṃ pratibhāso na duṣyati ।
	vinā tu pratibhāsena bāhyaṃ bāhyaṃ sadā bhavet ॥ 1048 ॥ (PVA)

<h2 id='412,xii'>412,xii <small><small></small></small></h2>

pratibhāso hi bāhyamantareṇa bhavatīti pratipāditaṃ । pratibhāsamantareṇa bāhyamasadevānupalabdheḥ । tato bījapratibhāsādaṅkurapratibhāsa iti kāryakāraṇabhāve ko virodhaḥ ।

<h2 id='412,xiii'>412,xiii <small><small></small></small></h2>

kevalena narhi nāṅakurapratibhāsena bhavitavyaṃ । kevalapratibhāse hi bījapratibhāsābhāve bhāvādahetukatā syāt । bāhyārthavādināntu nāhetukatā । supratibhāsamānasyāpi bījasyabhāvāt । tathā hi ।

<h2 id='412,xiv'>412,xiv <small><small>(<a href='docExplore?doc_id=PVA_412,xiv_413,ii'>PVA_412,xiv_413,ii</a>)</small></small></h2>

	bāhyasyāpratibhāse 'pi bāhyatā nāvahīyate ।
	vijānatā tu nāstyeva yadā na pratibhāsanaṃ ॥ 1049 ॥ (PVA)

<413>

<h2 id='413,i'>413,i <small><small></small></small></h2>

atha parapratibhāsastatrāsti tato nāhetukatā । na niyamābhāvāt । na ca parapratibhāsātsvapnapratibhāsodayaḥ । tadapi samānaṃ 〈।〉 yataḥ ।

<h2 id='413,ii'>413,ii <small><small></small></small></h2>

	yadi kasyacidapyeṣa naivārthaḥ pratibhāsate ।
	tadastittve pramāṇaṃ kiṃ yena taddhetuko'ṅkuraḥ ॥ 1050 ॥ (PVA)

<h2 id='413,iii'>413,iii <small><small>(<a href='docExplore?doc_id=PVA_413,iii_413,v'>PVA_413,iii_413,v</a>)</small></small></h2>

sarvasāmarthyopākhyālakṣaṇaṃ hi ni ru pā khyaṃ । paścāddarśanādastīti cet । uktamuttaraṃ । kāryato jñāyate'stīti cet

<h2 id='413,iv'>413,iv <small><small></small></small></h2>

	kāryakāraṇabhāvehi siddhe sattāsya gamyate ।
	siddhāyāntasya sattāyāṃ kāryakāraṇatā bhavet ॥ 1051 ॥ (PVA)

<h2 id='413,v'>413,v <small><small></small></small></h2>

tata itaretarāśrayadoṣādasiddhireva । arthaikatvāropādasāvapi dṛṣṭa eva ।

<h2 id='413,vi'>413,vi <small><small>(<a href='docExplore?doc_id=PVA_413,vi'>PVA_413,vi</a>)</small></small></h2>

nanu vijñāne 'pyāropaḥ kena vāryate । vijñānasyābhāvāt kathamāropo bāhye 'pi samānametat । bāhyamapyāropādevāstīti vyavahriyate । tathā ca pratibhāso 'pi samvṛtyāstyeva । na hyanumānakālabhāvino bāhyasyāropādaparamastitvaṃ । evañcāsāvāropo yadi kaścidatra bhavet bhavedagnirdṛśyamānaḥ । evañca yadi kaścidatra bhavet bhavedeva pratibhāsaḥ । anyaḥ sapratibhāsa iti cet । anyo'rtha iti samānametat । tatrāpyekatvaṃ na paramārthataḥ । vi jñā na vā de pi taimirikadvayadvicandradarśanavadeva ca vyavahāro'nyatra ca । tasmādvijñānavāde 'pi tadrūpaniyatapratibhāsasaṅgamād buddhīrāśritya yadi kāryakāraṇabhāvaḥ ko virodhaḥ । bā hyā rtha vā de tu virodha pratipāditaṃ pramāṇābhāvāt । kiñca ।

<h2 id='413,vii'>413,vii <small><small>(<a href='docExplore?doc_id=PVA_413,vii_413,ix'>PVA_413,vii_413,ix</a>)</small></small></h2>

	yadi bāhyaṃ bhavennityaṃ paścādeva pratīyatāṃ ।
	pūrva pratītau sarvasya sarvākārapratītatā ॥ 1052 ॥ (PVA)

<h2 id='413,viii'>413,viii <small><small></small></small></h2>

yadi bāhyamagnyādikaṃ nityaṃ tasyaikākārā pratītiḥ prāgeveti kimarthamanumānātpravarttate ।

<h2 id='413,ix'>413,ix <small><small></small></small></h2>

athānumānena svarūpaṃ na pratipannameva tathā sati kathamasya sattvapratītiḥ । pararūpeṇa pratītirvijñānasvarūpasyāpi samānaiva । anyakalpanā dṛśyavikalpārthaikīkaraṇena pravṛttā tadadhyāropayati । kintenādhyāropitena । anyathā tadabhāve paścādartho vicchinnodayo bhavet । kathantamantareṇa vicchinnasya bhāvaḥ । yadyavicchedakalpanayā prayojanaṃ vāsanā madhye bhaviṣyati । tathāpi viccheda eva vāsanāyāḥ । tadrūpatā'bhāvāditi cet । arthe 'pyevamabhyupagamyamānena tadrūpatā 〈।〉 nahi dṛṣṭamadṛṣṭena samānaṃ śakyaṃ pratyetuṃ । āropamātrameva tu kevalaṃ । tadvijñānavādināmapi samānam ।

<h2 id='413,x'>413,x <small><small>(<a href='docExplore?doc_id=PVA_413,x_413,xv'>PVA_413,x_413,xv</a>)</small></small></h2>

nanu vijātīyavijñānātmikā vāsanā madhyavarttinī kathantayā tadavicchinnaṃ ।

<h2 id='413,xi'>413,xi <small><small></small></small></h2>

yathā lākṣāvasekasya vijātīyāntarodaye 〈।〉

<h2 id='413,xii'>413,xii <small><small></small></small></h2>

	lākṣāphalenāvicchedo lokasyābhimataḥ tathā ॥ 1053 ॥ (PVA)

<h2 id='413,xiii'>413,xiii <small><small></small></small></h2>

antarāle vijātīyavijñānacayasambhavo 〈।〉

<h2 id='413,xiv'>413,xiv <small><small></small></small></h2>

	tadvā 〈vā〉 sanānugamādeva na vicchedo bhaviṣyati ॥ 1054 ॥ (PVA)

<h2 id='413,xv'>413,xv <small><small></small></small></h2>

tathā lākṣārasāvaseko'ntarālapātiṣu bījāṅkurapatranāḍādiṣu śaktiviśeṣaṃ phalānumeyamādadhāno na vicchinnaṃ janayatīti loke vyapadiśyate । tathā pūrvako 'pi pāvakapratibhāsaḥ paraṃ pāvakapratibhāsamantarālapātiṣu vijātīyapratibhāseṣu svaśaktimapyayaṃstadārūḍha ivāvicchinnameva phalaṃ janayatīti vyapadiśyatāṃ adhyavasīyatāṃ vā । tena sa eva pūrvakaḥ pratibhāso janayati pāvakapratibhāsaṃ na dhūmapratibhāsaḥ । tatra yathā bāhyārthavādino'gnipratibhāsātpāścāt kalpayanti pūrvamagnirāsīditi । tathā vijñānavādino vāsanāsīditi nānayorviśeṣaḥ । dhūmapra<414>tibhāsādapi dhūmavāsanā parikalpyate vāsanāyāśca kāraṇatvaṃ prasādhitaṃ na tu bāhyasya kāraṇabhāva upattimān । pratipāditañcaitat ।

<h2 id='414,ii'>414,ii <small><small>(<a href='docExplore?doc_id=PVA_414,ii_414,v'>PVA_414,ii_414,v</a>)</small></small></h2>

	anagnijanyo dhūmaḥ syāttatkāryātkāraṇe gatiḥ ।
	na syāt kāraṇatāyāṃ vā kuta ekāntato gatiḥ ॥ 395 ॥

<h2 id='414,iii'>414,iii <small><small></small></small></h2>

yadi dhūmavāsanāta eva pratibhāsaḥ sa eva dhūmaḥ sa eva kāryakāraṇabhāvābhāvaḥ । na hyagnerdhūmastadā bhavet । svavāsanāpratibaddhatvāt । athāgnipratibhāso 'pi tadvāsanāprabodhānuguṇatvena dhūmapratibhāsakāraṇatvātkāraṇaṃ । tathāsati dhūmo 'pi kāraṇamagne । kāraṇatāyāñca kuta ekāntato gatirvyabhicārāt ।

<h2 id='414,iv'>414,iv <small><small></small></small></h2>

atrocyate ।

<h2 id='414,v'>414,v <small><small></small></small></h2>

	tatrāpi dhūmābhāsā dhīḥ prabodhapaṭuvāsanām ।
	gamayedagninirbhāsāṃ dhiyameva na pāvakam ॥ 396 ॥

<h2 id='414,vi'>414,vi <small><small>(<a href='docExplore?doc_id=PVA_414,vi'>PVA_414,vi</a>)</small></small></h2>

dhūmābhāsā hi buddhiragnivāsanāpratibaddhā tataḥ sā vāsanānumīyate sā vāsanā prabodhābhimukhatvādagnipratibhāsaṃ janayatīti pāvakapratibhāsaprāptyā pramāṇam । tadyathā bāhyārthavādināmagniranumito'gnipratibhāsamagnyantaramvā tata ekasāmagryadhīnāgniprāptiḥ । evaṃ vāsanādhīno dhūmabhāvyagnipratibhāsau । parokṣetarayoḥ pāvakayorekatvameveti cet । na 〈।〉 pramāṇābhāvāt । vāsanābalādeva ekatvamiti । vāsanaiva paramārthata ekā na vastviti pratipāditaṃ । api ca bāhye 'pyarthe nāgniranumīyate । api tu bhāvī pratibhāsa eva । tadirthatvātprāṇināṃ । na hyapratibhāsamānenāgninā kasyacitprayojanaṃ । pratibhāsānvitāyāñca bhāvī pratibhāso bhavatvanumīyamānaḥ kimagnyanumānena । kathambhāvinyanumānamiti cet । evameva dṛṣṭatvāt ।

<h2 id='414,vii'>414,vii <small><small>(<a href='docExplore?doc_id=PVA_414,vii_414,ix'>PVA_414,vii_414,ix</a>)</small></small></h2>

	dṛṣṭattvādevameveti nāyuktamidamīkṣyate ।
	bāhye tvarthe na samvādo na ca darśanasambhavaḥ ॥ 1055 ॥ (PVA)

<h2 id='414,viii'>414,viii <small><small></small></small></h2>

pratibhāsenaiva bhāvinā'numīyamānena sakalaṃ samañjasaṃ । bāhye tu svapnasyāpi na sambhavaḥ । tathā hi ।

<h2 id='414,ix'>414,ix <small><small></small></small></h2>

	tathā bhāvyarthasamvittiranumānātsuniścitā ।
	vartamānārthavittistu nāstīti pratipāditaṃ ॥ 1056 ॥ (PVA)

<h2 id='414,x'>414,x <small><small>(<a href='docExplore?doc_id=PVA_414,x'>PVA_414,x</a>)</small></small></h2>

anyathā bhāvyarthāpekṣayā na kaścitpravartteta । atha varttamānabhāvinorekatāmavasāya pravartate । tathā sati bhāvyarthavittirevāsau na pravarttamānavittiḥ 〈prakṛṣṭā cāsau vittiḥ〉 । prāptyā hi vedanasattyatānumīyate । tato varttamānarūpasyāprāpterbhāvinaśca viparyayād bhāvi । viṣayameva pramāṇaṃ । varttamānabhāvastu sannapi tatrāsattyaḥ । pratyakṣamapi bhāvinyeva pramāṇaṃ । tathā ca pratipāditaṃ ।

<h2 id='414,xi'>414,xi <small><small>(<a href='docExplore?doc_id=PVA_414,xi'>PVA_414,xi</a>)</small></small></h2>

tato yaduktaṃ bhaviṣyaṃścaiṣo'rthaḥ na jñānakālestīti tannirākṛtaṃ । bhaviṣyatā vinā na bhavatīti tatsaṃprayogajaṃ pratyakṣaṃ pramāṇaṃ 〈।〉 tata idamapi pratyuktamanimittaṃ vidyamānopalambhanattvāditi tasmātpratyakṣānumānayorbhāviviṣayatvāttadanvayavyatirekānuvidhānabhāvātpramāṇatā । paramārthataḥ sakalaṃ svarupaviṣayameva । vyavahārato'rthaviṣayatā । sa ca bhāvyarthaḥ prāptiviṣaya iti tasyaivārthakri 〈yā〉 kāritvādarthattvaṃ । yadi vyavahāro'ṅgīkriyate'rthaviṣayataiva prāptā । sa ca varttamāna evārtha iti kimbhāviviṣayatā pratipādyate ।

<415>

<h2 id='415,i'>415,i <small><small>(<a href='docExplore?doc_id=PVA_415,i_415,iii'>PVA_415,i_415,iii</a>)</small></small></h2>

atrocyate ।

<h2 id='415,ii'>415,ii <small><small></small></small></h2>

	trividho vyavahāroyamavyutpannādibhedataḥ ।
	tadāśrayeṇa sakalamidaṃ yuktamivekṣyate ॥ 1057 ॥ (PVA)

<h2 id='415,iii'>415,iii <small><small></small></small></h2>

avyutpannānāṃ vyavahāro varttamānārthaviṣayaṃ pratyakṣaṃ । vyutpannā 〈nāṃ〉 bhāviviṣayaṃ ativyutpannānāṃ pratibhāsamātraviṣayameva । tadyadyavyutpannajanāpekṣayā'rthaviṣayatā varttamāne cārthe siddhaṃ sādhyate । evameva vayamapyāsma । tasmāddhūmapratibhāsaṃ vijñānamagnivāsanāmeva gamayati । sā ca vāsanā bhāvipratibhāsaikatayā pratīyamānā tadrūpapratibhāse pravarttiketi sa eva bhāvipratibhāso gamyate bhāvyagnivad bā hyā rtha vā di mate । tataḥ paramārthataḥ pratibhāsa eva viṣayaḥ ।

<h2 id='415,iv'>415,iv <small><small>(<a href='docExplore?doc_id=PVA_415,iv_415,viii'>PVA_415,iv_415,viii</a>)</small></small></h2>

nanu yadi paścādapi bhrāntaḥ pratibhāso bhavati na tatrārthitvaṃ ।

<h2 id='415,v'>415,v <small><small></small></small></h2>

	artha evārthitā loke pratibhāse tvanarthitā ।
	nahi svapnasukhādyartho laukikaḥ kaścidīpsyate ॥ 1058 ॥ (PVA)

<h2 id='415,vii'>415,vii <small><small></small></small></h2>

tadasat । yataḥ

<h2 id='415,viii'>415,viii <small><small></small></small></h2>

	vāsanādārḍhyamāsādyayadināpratisandhimat ।
	tatsvapnasukhaṃ syādvātatra kā kṣatirasti vaḥ ॥ 1059 ॥ (PVA)

<h2 id='415,ix'>415,ix <small><small>(<a href='docExplore?doc_id=PVA_415,ix'>PVA_415,ix</a>)</small></small></h2>

yatra vāsanāviśeṣata evamavighaṭanaṃ tatsvapnasukhameva na bhavati । vi jñā na vā dināmapi svapnetaravibhāgostyeva vāsanāviśeṣāt । yathā svapna eva prabuddhetaravibhāgaḥ । svapnaviśeṣa eva vā bhavatu । tatrāpyarthitā bhaviṣyati avidagdhānāṃ kātra vaḥ kṣatiḥ । paramārthato vidagdhacūḍottamaratnālaṃkārāṇāṃ tu mokṣakāmānāṃ bālakrīḍāvat । anabhimatameva sakalaṃ sukhamiti pravarttanābhāvāsaktiḥ siddhasādhyataiva । tathā hi ।

<h2 id='415,x'>415,x <small><small>(<a href='docExplore?doc_id=PVA_415,x_415,xi'>PVA_415,x_415,xi</a>)</small></small></h2>

	mokṣakāmāḥ kṣamāvanto na sasārasukhārthinaḥ ।
	vṛttiddharme tatasteṣāṃ tadvyāvṛttiprasiddhaye ॥ 1060 ॥ (PVA)

<h2 id='415,xi'>415,xi <small><small></small></small></h2>

bālakrīḍāmiva sakalameva saṃsārasukhārya dharmasādhanamutpaśyatāṃ mokṣākṣiptaprekṣāvatāṃ saṃsāravyavahāraviḍamvanāvyāvarttanāya dharme pravarttanaṃ । tataḥ sāṃvyavahārikaṃ pratibhāsaviṣayameva pramāṇaṃ । yadi tarhi vāsanāpratibaddha eva pāvakādipratibhāsaḥ sa ca sajātīyavāsanāpratibaddha eva tato dhumapratibhāsāttadvāsanaiva gamyatāṃ kathamagnivāsanāgatiḥ । yataḥ ।

<h2 id='415,xii'>415,xii <small><small>(<a href='docExplore?doc_id=PVA_415,xii_415,xv'>PVA_415,xii_415,xv</a>)</small></small></h2>

	vāsanāḥ khalu yadrūpapratibhāsapravartitāḥ ।
	tadrūpapratibhāsasya heturnnānyāvabhāsane ॥ 1061 ॥ (PVA)

<h2 id='415,xiii'>415,xiii <small><small></small></small></h2>

nāgnavāsanā dhūmapratibhāsaṃ janayati । dhūmavāsanayaiva tasya janyatvāt । tato nānyajanyamanyaṅgamayatyajanakaṃ ।

<h2 id='415,xiv'>415,xiv <small><small></small></small></h2>

atrocyate ।

<h2 id='415,xv'>415,xv <small><small></small></small></h2>

	tadyogyavāsanāgarbha eva dhūmāvabhāsinīṃ ।
	vyanakti cittasantāno dhiyaṃ dhūmognitastataḥ ॥ 397 ॥

<h2 id='415,xvi'>415,xvi <small><small>(<a href='docExplore?doc_id=PVA_415,xvi'>PVA_415,xvi</a>)</small></small></h2>

cittādeva sakalasaṃsāraprapañcodayaḥ । tatognipratibhāsajananayogyavāsanāsanāthacittasantānādagnipratibhāsaḥ । sa ca santāno dhūmapratibhāsaṃ janayati dhūmavāsanāprabodhakacittāntaropaskārataḥ । tato dhūmavāsanā dhūmābhāsasyopādānakāraṇamagnivāsanāsahakāriṇī । agnipratibhāsasyāpi bhāvinaḥ pāvakavāsanopādānakāraṇaṃ dhūmapratibhāsaḥ । prabodhakatvātsahakārikāraṇaṃ dhūmavāsanā ca । tata ekasāmagryadhīnatvād gamyagamakabhāvaḥ pāvakatatkāryadhūmayoriti samañjasaṃ ।

<416>

<h2 id='416,i'>416,i <small><small>(<a href='docExplore?doc_id=PVA_416,i_416,iv'>PVA_416,i_416,iv</a>)</small></small></h2>

nanvekasāmagryadhīnatvena gamakatve samānakālayoreva gamyagamakabhāvonāgatasya na gatirvyabhicārāditi ।

<h2 id='416,ii'>416,ii <small><small></small></small></h2>

saditaradetat । yataḥ ।

<h2 id='416,iii'>416,iii <small><small></small></small></h2>

	anāgatasya gamyatvaṃ sarvavaiveti sādhitaṃ ।
	dhūmādagnirapi prāpyo gamyate tatkṣaṇena kiṃ ॥ 1062 ॥ (PVA)

<h2 id='416,iv'>416,iv <small><small></small></small></h2>

bhāvina eva pramāṇaviṣayatā । yadi hi dhūmādagnistadaivāstīti gamyate । na tu paścād bhaviṣyati tadā pramāṇaṃ na kiñcid bhavet 〈।〉 nahi tatkālabhāvinā tasya vahninā prayojanaṃ । bhāvinaḥ sandeha eveti cet । kathaṃ pramāṇaṃ 〈।〉 arthadarśanātpramāṇaṃ 〈।〉 nahi pramāṇena prati 〈pa〉ttureva kālāntarertho darśanīyaḥ ।

<h2 id='416,v'>416,v <small><small>(<a href='docExplore?doc_id=PVA_416,v'>PVA_416,v</a>)</small></small></h2>

nanu tena dṛṣṭenāpyarthakriyā na kriyata ityanartha evāsau । bhāvino'rthakriyāsambhavāt asāvapyupacārādarthakriyākārī । kāraṇe kāryopacārāt । yadyevaṃ vi jñā na vā di nāmapi tatkālavāsanāgamyatāstyeva । arthakriyākāritvābhāvāt kintayeti cet । arthe 'pi samānametat । bhāvyarthadvārāryakriyākāritvāttasyāpyarthakāriteti vāsanāmānapi samānametat । artho 'pi tatkāle vāsanāmātragamya eva । anyena gamyate cet vāsanāpyanyena gamyata eva । nahi vāsanāyāmapi parasya vyavahārato na gatiḥ । tasmātsamānamanumānaṃ bahyārthavijñaptimātravādinoḥ । tasmādvijña pti mā tra meva yuktaṃ ।

<h1 id='2.1.2.7.2.2'>2.1.2.7.2.2</h1>

<(kha) parāpekṣayā dvairūpyam>

<h2 id='416,vi'>416,vi <small><small>(<a href='docExplore?doc_id=PVA_416,vi_416,x'>PVA_416,vi_416,x</a>)</small></small></h2>

kathantarhi bāhye 'pyarthe ācāryeṇa dvirūpatā vijñānasyoktā vi jñā na vā da eva yuktaḥ ।

<h2 id='416,vii'>416,vii <small><small></small></small></h2>

atrocyate ।

<h2 id='416,viii'>416,viii <small><small></small></small></h2>

	astyeṣa viduṣāmvādo bāhyaṃ tvāśritya varāryate ।
	dvairūpyaṃ sahasaṃvittiniyamāttacca sidhyati ॥ 398 ॥

<h2 id='416,ix'>416,ix <small><small></small></small></h2>

bāhyārthābhyupagamena parāpekṣayā dvirūpatā varṇyate, viduṣāntu vi jñā na vā da eva । samvinniyamo hi bhinnayornna yukta iti pratipāditaṃ । yadi ca nirākāraṃ bhavedvijñānatadākāro'nya eva tadā grāhakākāraḥ pṛthageva gṛhyeta kadācit । gṛhyata eva nīlavyatirekeṇa pīte sa evākāraḥ । tadeva nīlaṃ sukhākāreṇa tadeva duḥkhākāreṇeti cet । na ।

<h2 id='416,x'>416,x <small><small></small></small></h2>

	sa eva grāhakākāraḥ pītādyo 'pi sa eva yaḥ ।
	pūrvaṃ dṛṣṭa idaṃ jñānaṃ pratyakṣanumātha kiṃ ॥ 1063 ॥ (PVA)

<h2 id='416,xi'>416,xi <small><small>(<a href='docExplore?doc_id=PVA_416,xi'>PVA_416,xi</a>)</small></small></h2>

na tā〈va〉t pratyakṣaṃ, pūrvāparabhāve pratyakṣasyāvṛtteḥ । tadabhāvenānumānamiti na pramāṇaviṣayaḥ paurvāparya । kathantarhi anvayavyatirekagrahaṇāsamarthatvāt pratyakṣasya anyatrāpyagnyādāvanumānaṃ । na sāmānyaviṣayatvādanumānasya ekaparāmarśaviṣayamekamabhipretyānumānaṃ yathāvyaktyantareṇa saha mahānasetarapradeśavarttināṃ ekatvamāropya sa evāgniriti sādhyate । na । paramārthata ekattvameva । evamatrāpi sa eva grāhakākārastadeva ca nīlamadya pi tadvyatirekeṇāsta iti santānābhedamabhyupagamya grāhyagrāhakayorbhedaḥ sādhyate bodharūpanīlākārayorvā । tato vastuni na bhedo'pi tu prajñaptisati sāmānyena santāne । paramārthasatvantu svalakṣaṇamapekṣya sahopalambhaniyama eva । tato'bheda eva paramārthaḥ । yadi ca nirākāraṃ vijñānaṃ tadā tadeva śuddhaṃ sarvadā bhavet na paṭumandāvilādirūpaṃ । anyathāpi ca bhavati । tathā hi ।

<417>

<h1 id='2.1.2.7.2.3'>2.1.2.7.2.3</h1>

<(ga) vijñānasya dvirupatā>

<h2 id='417,i'>417,i <small><small>(<a href='docExplore?doc_id=PVA_417,i_417,iv'>PVA_417,i_417,iv</a>)</small></small></h2>

	jñānamindriyabhedena paṭumandāvilādikām ।
	pratibhāsabhidāmarthe vibhradekatra dṛśyate ॥ 399 ॥

<h2 id='417,ii'>417,ii <small><small></small></small></h2>

kathamekatraivārthe nānākāratā । yataḥ ।

<h2 id='417,iii'>417,iii <small><small></small></small></h2>

	arthasyābhinnarūpatvādekarūpaṃ bhavenmanaḥ ।
	sarva tadarthamarthāccettasya nāsti tadāmatā ॥ 400 ॥

<h2 id='417,iv'>417,iv <small><small></small></small></h2>

yadi nirākāramvijñānaṃ tadārtha eva grāhyaḥ pratibhāti caikākāra eva tataḥ pratibhāti sa caikākāra eva tataḥ pratibhāsasya bhedo na syāt । nārthasya nānākārateti pratipādinaṃ ।

<h2 id='417,v'>417,v <small><small>(<a href='docExplore?doc_id=PVA_417,v_417,vii'>PVA_417,v_417,vii</a>)</small></small></h2>

nanvarthākāratāyāmapi nānākāratā kathantadekākāreṇaiva jñānākāreṇāpi bhāvyaṃ । tato nānākāratādoṣastadavastha eva । na doṣo yataḥ ।

<h2 id='417,vi'>417,vi <small><small></small></small></h2>

	arthāśrayeṇodbhavatastadrūpamanukurvataḥ ।
	tasya kenacidaṃśena parato 'pi bhidā bhavet ॥ 401 ॥

<h2 id='417,vii'>417,vii <small><small></small></small></h2>

tadākāratodayaprasaṅgerthādanyato 'pi tadākāratā yathā candrākāratāyāṃ timirādibalāt । dvyākāratā ।

<h2 id='417,viii'>417,viii <small><small>(<a href='docExplore?doc_id=PVA_417,viii_417,x'>PVA_417,viii_417,x</a>)</small></small></h2>

	tathā hyāśritya pitaraṃ tadrūpo 'pi sutaḥ pituḥ ।
	bhedaṃ kenacidaṃśena kutaścidavalambate ॥ 402 ॥

<h2 id='417,ix'>417,ix <small><small></small></small></h2>

nahi sutaḥ pituḥ sadṛśa utpadyamāno mātura paramapyākāraṃ na dhatte । indriyabhedena bhedameva darśayati ।

<h2 id='417,x'>417,x <small><small></small></small></h2>

	mayūracandrakākāraṃ nīlalohitabhāsvaraṃ ।
	saṃpaśyanti pradīpādermaṇaḍalaṃ mandacakṣuṣaḥ ॥ 403 ॥

<h2 id='417,xi'>417,xi <small><small>(<a href='docExplore?doc_id=PVA_417,xi_417,xiv'>PVA_417,xi_417,xiv</a>)</small></small></h2>

nīlādyākārabhedabhinnaṃ bhāsvaraṃ sapariveṣaṃ pradīpaṃ paśyanti timiramandīkṛtanayanaśaktayaḥ । atha tathābhūtameva satyataḥ pradīparūpaṃ tadā ।

<h2 id='417,xii'>417,xii <small><small></small></small></h2>

	tasya tadbāhyarūpatve kā prasannekṣaṇe'kṣamā ।

<h2 id='417,xiii'>417,xiii <small><small></small></small></h2>

prasannekṣaṇo 'pi paśyet । yadi vā so 'pi prasannekṣaṇa eva nopahatendriyaḥ । yataḥ ।

<h2 id='417,xiv'>417,xiv <small><small></small></small></h2>

	bhūtañca paśyaṃstaddarśī kathañco pahatendriyaḥ ॥ 404 ॥

<h2 id='417,xv'>417,xv <small><small>(<a href='docExplore?doc_id=PVA_417,xv'>PVA_417,xv</a>)</small></small></h2>

asattyadarśanāddarśanamupahatamucyate । sattyadarśane 'pyupaghātakalpanāyāṃ sakalastambhādidarśino 'pyupahatalocanāḥ kalpanīyāḥ । tathā hi na tāvatsvarūpeṇa darśanaśakterupaghātaḥ pratyakṣataḥ pratīyate tato'numānātkalpanīyaḥ । śaktiśca yathā kāryadarśanena kalpyate । yathā kāryopaghātenopaghātakalpanā tasyāḥ । kāryaṃ ca darśanaṃ । tacca sattyadarśanamanyadvā । sattyadarśane 'pi kalpanenānupaghāto nāma atha santamapyanyādṛśaṃ paśyatītyupahatendriyaḥ । tathā sati ।

<h2 id='417,xvi'>417,xvi <small><small>(<a href='docExplore?doc_id=PVA_417,xvi_418,i'>PVA_417,xvi_418,i</a>)</small></small></h2>

	śodhitaṃ timireṇāsya vyaktaṃ cakṣuratīndriyaṃ ।
	paśyatonyākṣadṛśyerthe tadavyaktaṃ kathaṃ punaḥ ॥ 405 ॥

<418>

<h2 id='418,i'>418,i <small><small></small></small></h2>

yo hi anyādṛśyamapi paśyati sa kathamanyadṛśyamaspaṣṭaṃ paśyet । nahyevaṃ dṛśyate । yo hi sūkṣmamanyādṛśyaṃ paśyati sonyadṛśyaṃ parisphuṭataraṃ paśyatīti dṛṣṭaṃ na caivamato na bhatadarśīti yuktaṃ ।

<h2 id='418,ii'>418,ii <small><small>(<a href='docExplore?doc_id=PVA_418,ii_418,vi'>PVA_418,ii_418,vi</a>)</small></small></h2>

nanvabhūtaṃ dṛśyate ceti vyāhataṃ ।

<h2 id='418,iii'>418,iii <small><small></small></small></h2>

	dṛśyamānamabhūtañcetkathambhūtasya bhū 〈ta〉 tā ।
	na dūṣṭiṃ virahayyānyad bhūtābhūtanibandhanaṃ ॥ 1064 ॥ (PVA)

<h2 id='418,iv'>418,iv <small><small></small></small></h2>

dṛṣṭamabhūtamiti vyavasthāyāṃ bhatameva nāma nāstīti prāptamviśeṣābhāvāt । na ca dṛṣṭe'nupapannaṃ nāma ।

<h2 id='418,v'>418,v <small><small></small></small></h2>

tadasat ।

<h2 id='418,vi'>418,vi <small><small></small></small></h2>

	yena rūpeṇa yad dṛśyantattenaivopagamyate ।
	anyathā dṛśvamānantu gamyeta kathamanyathā ॥ 1065 ॥ (PVA)

<h2 id='418,vii'>418,vii <small><small>(<a href='docExplore?doc_id=PVA_418,vii_418,viii'>PVA_418,vii_418,viii</a>)</small></small></h2>

indriyavikāratimirādyanvayavyatirekānuvidhāyitayopalabhyamānaṃ tadaparakāraṇopapāditajanmakaṃ samvedanasvabhāvānanusyūtamiti na yuktaṃ । timirādivikārānuvidhānameva ca sādhyam । tathāpi bāhyatvābhyupagame vacanamātrakaṃ । tathā hi ।

<h2 id='418,viii'>418,viii <small><small></small></small></h2>

	ālokākṣamanaskārādanyasnyaikasya gamyate ।
	śaktirhetustato nānyo'hetuśca viṣayaḥ kathaṃ ॥ 406 ॥

<h2 id='418,ix'>418,ix <small><small>(<a href='docExplore?doc_id=PVA_418,ix^1'>PVA_418,ix^1</a>)  (<a href='docExplore?doc_id=PVA_418,ix^2'>PVA_418,ix^2</a>)</small></small></h2>

ālokādivyatiriktasya pradīpasyaiva paramupalabhyate śaktirnna maṇḍalasya tato nāparasya hetutābhāvādviṣayatā । nāheturviṣaya iti pratipāditaṃ । pratibhāsanādeva viṣaya iti na yuktaṃ । pratibhāsasya bhrāntasyāpi sambhavāt svarūpeṇa pratibhāsamānaṃ kathaṃ bhrāntimiti cet । svarūpeṇa pratibhāsamānaṃ svasamvedananna viṣayaḥ syāt । anyatra pratibhāsamānena svasamvedanamiti cet । svena rūpeṇa pratibhāsamānaṃ kathamanyatra pratibhātīti yuktaṃ । yatra hi pratibhāsate tasyāpi pratibhāsane'nyatrānavasthā । svapratibhāsane tadvadevānyasyāpi svarūpapratibhāsanāt svasamvedanameva । parasparapratibhāsane nīlādīnāmapi parasparapratibhāsanātsamvedanataiva । nīlādīnāmapi samvedananiveśināṃ samvedanasvabhāvenaiveti tadrūpo heturanvayavyatirekāvadhūtasāmarthyo viṣayaḥ । na cānvayavyatirekābhyāṃ sāmarthyāvadhāraṇaṃ mayūracandrakasya । tato nāsya viṣayatā । samvedanāsīnarūpavyatirekeṇa vyavasthāpanāsambhavāt । stambhādīnāntu jāgradupalabdhānāmanyena jñānāntareṇa darśanād vyatirekavyavasthā tatkāryabhūdāhadarśanācca । atrāpi samānatimiropaplavairupalambha iti cet । na । teṣāmapi samānatvāt । nahi bhrāntyupalabdhasyāgnerbhūmibhedadāhaḥ kāryamupalabhyate । tato dvayasyāpi bhrāntatā । atha sogniradāhaka eva । na । tathā pratītyabhāvāt । atathābhūtasya tathāpratītirbhāntireva । lokavyavahārāpekṣayā bhrāntateti cet । arthatvamapi lokavyavahārāpekṣameva । svarūpapratibhāsanātsarva eva tatheti na viveko yuktaḥ । tasmādarthakriyākāryartho'nyo neti nyāyaḥ । sarva evārthaḥ kinneti cet । sarvameva samvedanamiti kinneṣyate । samvedanabhāve ca svasamvedanameva sakalamiti kathamarthatā । parokṣaṃ samvedanamiti cet । na । pramāṇābhāvāt । svasamvedanaṃ kathamiti cet । na । dṛṣṭatvāt । anyenāpi samvedyamānaṃ daśyata iti cet । kimatra pramāṇaṃ । bhavato 'pi kimiti cet । asamvedanamevāparasya ।

<h2 id='418,x'>418,x <small><small>(<a href='docExplore?doc_id=PVA_418,x_419,iv'>PVA_418,x_419,iv</a>)</small></small></h2>

nanu prakāśakābhāve kathamaprakāśasya ghaṭasyeva prakāśanamiti cet । na । prakāśatāyāḥ

<419>

<h2 id='419,i'>419,i <small><small></small></small></h2>

siddhatvābhāvāta । pradīpavadeva । ghaṭasya kathamiti cet । samarthakārevasthānāt । tatra rūpamastīti kutaḥ । ekasāmagryadhīnasparśādidarśanādanyena ca niśācarādinā । paramārthatastu naivamiti asmatsamīhitametat । tasmātpradīpavatsvasamvedanameva sakalaṃ । taimirekadṛṣṭākāraḥ । api ca । yadi tasya sāmarthya candrakasya citrapaṭavadekadeśasya pradīparahitasyāpi darśanaprasaṅga । tathā hi ।

<h2 id='419,ii'>419,ii <small><small></small></small></h2>

	sa eva yadi dhīhetuḥ kiṃ pradīpamapekṣate ।

<h2 id='419,iii'>419,iii <small><small></small></small></h2>

vitatarūpasya tadekadeśo vināpyekadeśāntareṇa gṛhyate । tathaiva heturiti cet । na । rūpāntarāpekṣameva nīlādi gṛhyate । evamubhayasya hetuttvaṃ kalpyate ।

<h2 id='419,iv'>419,iv <small><small></small></small></h2>

	dīpamātreṇa sadbhāvādubhayannāpi kāraṇaṃ ॥ 407 ॥

<h2 id='419,v'>419,v <small><small>(<a href='docExplore?doc_id=PVA_419,v'>PVA_419,v</a>)</small></small></h2>

taddeśapidhāne 'pi dīpamātrasadbhāvād bhavatīti nobhayakāraṇā taddṛṣṭiḥ । atha tatpidhātumevāśakyamanyathodayāditi cet । tadaiva tarhi tasyodaya iti nāprakāśarūpatā । dṛṣṭistatra vyāpriyate tenāsvasamvedanamityasaṅgataṃ । dṛṣṭeḥ samānakālatayā tatra vyāpārābhāvāt । anvayavyatirekābhyāntu tadrūpavyāpāre tadeva janitaṃ pradīpena prabhāvaditi syāt । yathā vā pradīpo nijahetutaḥ saprabhaḥ tathā cakṣurapi puraḥ parisphuradrūpasamanvitamiti na doṣaḥ । pradīpādvyatiriktaiva prabheti cet । astu vyatirekaḥ । kintu na pradīpaprakāśyā prabhā pradīpavadeveti prāptaṃ । tasmāccakṣūrūpavyatiriktamaparamiha vijñānaṃ pramāṇābhāvādasat । tadeva tu dvayaṃ svarūpasamvedanādhiṣṭhitaṃ 〈।〉 samvedanamiti tathābhūtasamvedanakāraṇamaparaṃ parikalpyatāmiti siddhā dvirūpā buddhiḥ । yadi cārtha eva purovarttī sākāraḥ sa eva vijñānagrāhyaḥ tadārthaḥ svarūpeṇa gṛhyata iti ।

<h2 id='419,vi'>419,vi <small><small>(<a href='docExplore?doc_id=PVA_419,vi_419,viii'>PVA_419,vi_419,viii</a>)</small></small></h2>

	dūrāsannādibhedena vyaktāvyaktaṃ na yujyate ।
	tatsyādālokabhedāccet tatpidhānāpidhānayoḥ ॥ 408 ॥
	tulyā dṛṣṭiradṛṣṭirvā;

<h2 id='419,viii'>419,viii <small><small></small></small></h2>

arthaḥ khalu darśanaviṣayasīmānamanatikramya varttamānaḥ svakāraṇaparamparopapāditānyasvabhāvaparityāgāniyatasvabhāvasaṅgamāt svarūpata evāvabhāseta । kathamasya dūrāsannādideśatāyāmapi pratibhāsanabhedo yena vyaktetarasvabhāvatāprasaṅgaḥ । dṛśyate cāsāvato na bāhyamevākāravatā svabhāvaparigraheṇāvabhāsi । nahi niyatāvikalarūpāvabhāsane bhedabhāsanaṃ tadrūpabhedaprasaṅgāt । pratibhāsamānaṃ hi puro rūpamartha eva tallakṣaṇatvādarthasya । tatastadbhede'rthabheda evāvikalaḥ । na ca bhede'rthasya vyaktādivyapadeśaḥ । nārthāntarapratibhāsane'nyadavyaktaṃ nāma । tasya ca tadeva rūpaṃ tacca vyaktameva ।

<h2 id='419,ix'>419,ix <small><small>(<a href='docExplore?doc_id=PVA_419,ix_419,xi'>PVA_419,ix_419,xi</a>)</small></small></h2>

	tasyaiva tatsvarūpañcetpararūpaṃ kathantathā ।
	tādrūpyeṇa pratīteścedrūpabhede kathaṃ nu sā ॥ 1066 ॥ (PVA)
	abhedena pratītau hi pratīterastu bhinnatā ।
	abhede grāhyarūpasya punarbhedaḥ kathaṃ mataḥ ॥ 1067 ॥ (PVA)

<h2 id='419,xi'>419,xi <small><small></small></small></h2>

tasmādeva tarhi dūrāsannādibhedādālekasyālokanasya vā bhedādvyaktetarabheda iti na saṅgatam । svarūpapratibhāsanetaravikalpānativṛtteḥ । ālokabhede 'pi yadi svarūpeṇāvabhāsate kathamavyaktaṃ nāvabhāsate tathāpi kathamiti na kiñcadetat । ālokabhede hi soparastatra

<420>

<h2 id='420,i'>420,i <small><small>(<a href='docExplore?doc_id=PVA_420,i_420,iii'>PVA_420,i_420,iii</a>)</small></small></h2>

gṛhyatāmarthastu kathamavyaktādirūpaḥ । atha dūradeśavyavadhānānmandadarśanaṃ । yadi dūradeśavyavahitantavāpi hi tattvānna dṛśyata eva । athāpi hitaṃ tataḥ parisphuṭameva dṛśyatāmiti kuto bhedaḥ ।

<h2 id='420,ii'>420,ii <small><small></small></small></h2>

	sūkṣmoṃśastasya kaścana ।
	ālokena ca mandena dṛśyate'to bhidā yadi ॥ 409 ॥

<h2 id='420,iii'>420,iii <small><small></small></small></h2>

dūradeśatayā hi sūkṣmāṃśa eva vyavadhīyate na sthavīyānākāraḥ । sūkṣmastu vyavahito dūradeśatayā na dṛśyata eva ।

<h2 id='420,iv'>420,iv <small><small>(<a href='docExplore?doc_id=PVA_420,iv_420,v'>PVA_420,iv_420,v</a>)</small></small></h2>

nanvasāvavayavyeka eva mahimnāvasthitaḥ । tataḥ sakala eva paridṛṣṭa iti kathamaspaṣṭagrahaḥ । atha na bhavatyekastadā sakalasūkṣmateti pratītireva na bhavet । bhavantī vā parisphuṭaparamāṇurūpagrāhiṇī syāt । tadeva darśayati ।

<h2 id='420,v'>420,v <small><small></small></small></h2>

	ekatverthasya bāhyasya dṛśyādṛśyabhidā kutaḥ ।
	anekatve'ṇuśo bhinne dṛśyādṛśyabhidā kutaḥ ॥ 410 ॥

<h2 id='420,vi'>420,vi <small><small>(<a href='docExplore?doc_id=PVA_420,vi_420,ix'>PVA_420,vi_420,ix</a>)</small></small></h2>

nanvekasyāpyavayavinaḥ sūkṣmāvayavayogāttadrahitagrahaṇe'parisphuṭākāratā 〈a〉 nyathānyayābhāvaḥ ।

<h2 id='420,vii'>420,vii <small><small></small></small></h2>

tadasat । yataḥ 〈।〉

<h2 id='420,viii'>420,viii <small><small></small></small></h2>

	nīlaṃ pītaṃ vinā grāhyaṃ kiṃ tadasphuṭamucyate ।
	anyasyāgrahaṇenyasya svarūpagrahaṇaṃ sphuṭam ॥ 1068 ॥ (PVA)

<h2 id='420,ix'>420,ix <small><small></small></small></h2>

nanvanekatve tadanyagrahaṇe tadanyasyāgrahaṇamityaparisphuṭatā ।

<h2 id='420,x'>420,x <small><small>(<a href='docExplore?doc_id=PVA_420,x'>PVA_420,x</a>)</small></small></h2>

tadapyayuktaṃ । tatrāpi samānatvāt । yadarthagrahaṇe parisphuṭaṃ tatkimanyarūpamarthasamvedanasya । yadyarthasya tadanyāgrahaṇe 'pi tadeveti kathamaparisphuṭatā । atha tataḥ sotpattimatī tadā tarhi nārthasasyāsāviti kathamarthagrahaḥ । tadāpi sā tathā bhavantī vastuna eva rūpamiti cet । vasturūpatāyāṃ pareṇāpi tathaiva dṛśyeta । adarśane pareṇa pratipattireva sā'sādhāraṇatvāditi pratipāditam । tathā hi । pratītireva mama vyāmalitarūpoditeti janaḥ pratipattimānathopacārādevaṃ pratītiḥ । vyāmalitārthadarśanātpratītirapi tathābhūtā vyapadiśyate yathā daṇḍasaṅgātpuruṣa eva daṇḍavyapadeśabhāk ।

<h2 id='420,xi'>420,xi <small><small>(<a href='docExplore?doc_id=PVA_420,xi_420,xii'>PVA_420,xi_420,xii</a>)</small></small></h2>

tadapyasat । yataḥ

<h2 id='420,xii'>420,xii <small><small></small></small></h2>

	mama vyāmalitaṃ cakṣustadvaddarśanasaṃgamāt ।
	tatkāryadarśanādeva vyapadeśastathāstu saḥ ॥ 1069 ॥ (PVA)
	dṛṣṭestu kāryannāstyanyat na hi kārya tayā sthitiḥ ।
	tathā samāgamādeva yadi nīlāpi socyatāṃ ॥ 1070 ॥ (PVA)
	kvatyaṃ mameyaṃ dṛṣṭirhi na kadācittvayeṣyate ।
	tasmādaspaṣṭatā dṛṣṭeḥ sarvalokapratītitaḥ ॥ 1071 ॥ (PVA)

<h2 id='420,xvi'>420,xvi <small><small>(<a href='docExplore?doc_id=PVA_420,xvi_421,ii'>PVA_420,xvi_421,ii</a>)</small></small></h2>

niścayo hi na sarveṣāmakasmād bhrānta ucyate ।

<h2 id='420,xvii'>420,xvii <small><small></small></small></h2>

nahi vyavahāramaskhalitamādadhāno vyavasāyo'nyathā saṃbhāvyate । tataḥ svayamarthapratibhāsena buddhibhedo yuktaḥ ।

<h2 id='420,xviii'>420,xviii <small><small></small></small></h2>

	māndyapāṭavabhedena bhāso buddhibhidā yadi ।
	bhinnenyasminnabhinnasya kuto bhedena bhāsanaṃ ॥ 411 ॥

<421>

<h2 id='421,i'>421,i <small><small></small></small></h2>

aparaḥ prāha । ālokasya bāhyasyaiva māndyapāṭavabhedāddhuddhibheda ekasminnapyarthe na tu buddhisvabhāvabhedaḥ svata iti nāsāvākāraścetasaḥ । tadanupapannaṃ । yataḥ ।

<h2 id='421,ii'>421,ii <small><small></small></small></h2>

	arthasya pratibhāsaḥ syādyadi bhāsā samanvitaḥ ।
	anyena sahitābhāse na syānmandāvabhāsitā ॥ 1072 ॥ (PVA)

<h2 id='421,iv'>421,iv <small><small>(<a href='docExplore?doc_id=PVA_421,iv'>PVA_421,iv</a>)</small></small></h2>

parasparavyāvṛttālokarūpapratibhāse hi tayoreva tathāvabhāsanamiti nāspaṣṭarūpapratibhāsaḥ । na khalvanyasmin svarūpāvabhāsavati tadaparaḥ tathā bhavati । bhavatyeva ku su mbha rāgavastrāntaritavastupratibhāsavaditi cet । na । tatrāpi samānatvāt । svarūpeṇa pratibhāsanena raktatāvabhāsaḥ । tadeva tasya rūpamiti tathāvabhāsanābhyupagame tasyāpyālokamandatayā tadeva rūpamiti sakalasya tathāvabhāsanātkuto buddhibhedaḥ । tasmādālokabhede 'pi na bhedāvabhāsaḥ । aci ca ।

<h2 id='421,v'>421,v <small><small>(<a href='docExplore?doc_id=PVA_421,v_421,vi'>PVA_421,v_421,vi</a>)</small></small></h2>

	mandantadapi tejaḥ kimāvṛtteriha sā na kiṃ ।
	tanutvāttejaso 'pyetadastyanyatrāpyatānavaṃ ॥ 412 ॥

<h2 id='421,vi'>421,vi <small><small></small></small></h2>

yadi tejo davīyasi deśe rajasā'vṛtamiti mandaṃ tadākārāddeśamapi mandameva tatrāpi rajasā tiraskaraṇasambhavāt । na khalu vyāpi nabhasvaduddhūyamānamiha nāsti 〈।〉 tadastittve 'pi tanuttvādrajaso'nāvaraṇakāraṇatā । davīyasi tu deśe tadantarālāpatanattve na rajaso bhūyastvaṃ । sa eva go dhā śa śa ka nyā yaḥ । tejaso 'pi tatra bhūyastvameva । nikaṭe tu yathā rajasastānavantathā tejaso 'pīti kimevamuktena ।

<h2 id='421,vii'>421,vii <small><small>(<a href='docExplore?doc_id=PVA_421,vii_421,ix'>PVA_421,vii_421,ix</a>)</small></small></h2>

	atyāsanne ca suvyaktantejastatsyātparisphuṭam ।

<h2 id='421,viii'>421,viii <small><small></small></small></h2>

yadi rajasastanutvenālokasyāmandatāyāṃ sphuṭapratibhāsastadātyāsannatāyāṃ rajasastanutamatvādatiparisphuṭambhavet । tatra śaktyabhāvādindriyasyeti cet । sarvathā'darśanameva prasaktamityuktaṃ ।

<h2 id='421,ix'>421,ix <small><small></small></small></h2>

	tatrāpyadṛṣṭamāśritya bhavedrūpāntaraṃ yadi ॥ 413 ॥
	anyonyāvaraṇātteṣāṃ syāttejovihatistataḥ ।

<h2 id='421,x'>421,x <small><small>(<a href='docExplore?doc_id=PVA_421,x'>PVA_421,x</a>)</small></small></h2>

adṛṣṭasaṅgatimacetanaṃ padārthamāśritya rūpāntarameva tatrotpannaṃ tena tatteja āvṛttaṃ vihitamiti na tadaparasya darśanaṃ । evaṃ sati sarveṇa tadekameva dṛśyeta nāparaṃ । tasyāvṛtatvādālokasya । dvyamapi ca dṛśyate nikaṭe tādāvaraṇaṃ nāstyeva tasya pṛṣṭhatassthānāt । naikadeśasyaiva darśanāt । nahi dūradeśavarttinā nikaṭadeśāvasthitasya pṛṣṭhatastadupalabhyate rūpamaparisphuṭābhimataṃ । bhrāntirasāviti cet । padārthatattvadarśanadarśināṃ kuto bhrāntisambhavaḥ । deśabhrāntirastyevādityasya vṛkṣaśiraḥ saṃsṛṣṭatādarśanavat ।

<h2 id='421,xi'>421,xi <small><small>(<a href='docExplore?doc_id=PVA_421,xi_421,xv'>PVA_421,xi_421,xv</a>)</small></small></h2>

	tatra deśe 'pyasattatra dṛśyeta yadi vastu tat ।
	tatra kāle 'pyasattatra kinna darśanasaṅgatam ॥ 1073 ॥ (PVA)
	tatkāle 'vidyamānasya yadi syāt dṛṣṭirāgataṃ ।
	sarvārthadarśinaḥ sarva iti tacca na dṛśyate ॥ 1074 ॥ (PVA)
	adṛṣṭasaṅgamādetadyadi sarvaṃ samarthyate ।
	pareṇāpi tataḥ sarvo dṛṣṭato darśanodayaḥ ॥ 1075 ॥ (PVA)

<h2 id='421,xv'>421,xv <small><small></small></small></h2>

yadāha paradarśanadūṣaṇāya bhavatā kiñcaducyate । tadā paro 'pi sakalametad bhavato

<422>

<h2 id='422,i'>422,i <small><small>(<a href='docExplore?doc_id=PVA_422,i'>PVA_422,i</a>)</small></small></h2>

dūṣaṇaṃ pratibhāti na samarthanaṃ । tathābhūtādṛṣṭasāmarthyādeveti bhavata evāyaṃ doṣa iti śakta eva vaktuṃ । yathā ca vidyamānavāraṇamadṛṣṭataḥ tathā 'vidyamānopadarśanamapi । tato 'vidyamānameva bhavato dūṣaṇaṃ pratibhāti । vidyamānamapi na samarthanaṃ tathā prāśnikaprapañcasyāpīti na kaścitsamyag vādī bhavet ।

<h2 id='422,ii'>422,ii <small><small>(<a href='docExplore?doc_id=PVA_422,ii_422,iii'>PVA_422,ii_422,iii</a>)</small></small></h2>

	dṛśyate yadyathā vastu tattathaivānugamyatām ।
	asphuṭāvaraṇantasya pṛṣṭhato neti gamyatām ॥ 1076 ॥ (PVA)

<h2 id='422,iii'>422,iii <small><small></small></small></h2>

kasyacidapi pṛṣṭhatastadāvaraṇamiti purovattināvaraṇena pihitatvādekamevāsphuṭarūpamāvaraṇaṃ sarvaḥ paśyettasyānāvaraṇe tu sakṛdeva dūradeśavyavasthito 'pi sphuṭetaralakṣaṇaṃ dvyamapi paśyediti prāptaṃ sakṛttadevetyāha ।

<h2 id='422,iv'>422,iv <small><small>(<a href='docExplore?doc_id=PVA_422,iv_422,ix'>PVA_422,iv_422,ix</a>)</small></small></h2>

	tatraikameva dṛśyeta tasyānāvaraṇe sakṛt ॥ 414 ॥
	paśyetsphuṭāsphuṭaṃ rūpaṃ;

<h2 id='422,vi'>422,vi <small><small></small></small></h2>

athāpyucyeta । eka eva dṛśyate paradarśanasyādṛṣṭena vāraṇe satīti cet । atrocyate । yadi tat ।

<h2 id='422,vii'>422,vii <small><small></small></small></h2>

eko 〈'〉dṛṣṭena vāraṇe 〈।〉

<h2 id='422,viii'>422,viii <small><small></small></small></h2>

na dṛśyata iti vākyaśeṣaḥ । tadayuktaṃ ।

<h2 id='422,ix'>422,ix <small><small></small></small></h2>

	arthānarthau na yena stastadadṛṣṭaṃ karoti kiṃ ॥ 415 ॥

<h2 id='422,x'>422,x <small><small>(<a href='docExplore?doc_id=PVA_422,x_422,xii'>PVA_422,x_422,xii</a>)</small></small></h2>

adṛṣṭaṃ hi nāmedaṃ dharmādharmalakṣaṇaṃ । akasmādarthānarthopanipātena gamyate na pratyakṣataḥ । tatkathanamanarthetaratvābhāve 'pi dūrādarśanasyāspaṣṭadarśanasya vā dṛṣṭakṛtatvaṃ । etadapi karotīti cet । dattamatrottaraṃ । sarvameva dūṣaṇasamarthanaṃ va tattvato bhavediti । sādhūktamapi na bhavatā'vagamyate 'dṛṣṭavaśāditi ।

<h2 id='422,xi'>422,xi <small><small></small></small></h2>

	tasmātsaṃvidyathāhetu jāyamānā'rthasaṃśrayāt ।
	pratibhāsabhidāṃ dhatte śeṣāḥ kumatidurnnayāḥ ॥ 416 ॥

<h2 id='422,xii'>422,xii <small><small></small></small></h2>

kiñca ।

<h1 id='2.1.2.7.2.4'>2.1.2.7.2.4</h1>

<(gha) akṣaṇikasya na vyaktiḥ>

<h2 id='422,xiii'>422,xiii <small><small>(<a href='docExplore?doc_id=PVA_422,xiii_422,xv'>PVA_422,xiii_422,xv</a>)</small></small></h2>

	jñānaśabdapradīpānāṃ pratyakṣasyetarasya vā ।
	janakatvena pūrveṣāṃ kṣaṇikānāṃ vināśataḥ ॥ 417 ॥
	vyaktiḥ kuto'satāṃ jñānāt;

<h2 id='422,xv'>422,xv <small><small></small></small></h2>

nāvidyamānasya svarūpeṇa darśanaṃ । hetutvena ca jñānāt pūrvattvaṃ । pūrvatve ca kṣaṇikatayā na jñānakālestitā । atha yadaivāsti tadaiva grahaṇaṃ hetubhāvamantareṇāpi । samānakālatayaiva vā hetutāpi ।

<h2 id='422,xvi'>422,xvi <small><small>(<a href='docExplore?doc_id=PVA_422,xvi_423,iv'>PVA_422,xvi_423,iv</a>)</small></small></h2>

tadasat । jñānasya ya upakārako na bhavati tasya ।

<h2 id='422,xvii'>422,xvii <small><small></small></small></h2>

	anyasyānupakāriṇaḥ ।

<h2 id='422,xviii'>422,xviii <small><small></small></small></h2>

	vyaktau byajyeta sarvorthaḥ;

<423>

<h2 id='423,i'>423,i <small><small></small></small></h2>

na samānakālasya hetutā tathā 'pratīteḥ । asambaddhagrahaṇe ca sarvameva gṛhyeta ।

<h2 id='423,ii'>423,ii <small><small></small></small></h2>

	taddhetornniyamo yadi ॥ 418 ॥

<h2 id='423,iii'>423,iii <small><small></small></small></h2>

na sarvagrahantaddhetuniyatatvād grāhyagrāhakayoḥ । īdṛśo grāhakaścakṣuṣā niyamito yena pratiniyatameva grṛhṇāti । grāhyamvā yena tenaiva gṛhyate । athavobhayamapīti paraḥ । tadayuktaṃ । yataḥ ।

<h2 id='423,iv'>423,iv <small><small></small></small></h2>

	naiṣāpi kalpanā jñāne;

<h2 id='423,v'>423,v <small><small>(<a href='docExplore?doc_id=PVA_423,v^1'>PVA_423,v^1</a>)  (<a href='docExplore?doc_id=PVA_423,v^2'>PVA_423,v^2</a>)</small></small></h2>

na pratiniyatagrahaṇamanayā kalpanayā । hetuniyamo hi padārthānāṃ svarūpe kāryakāraṇe ca । na tāvat svarūpe । svarūpapratiniyame hi kāraṇataḥ svarūpameva tayostathābhataṃ yadavabhāsate । tataḥ svarūpāvabhāsanameva prasaktaṃ tatpūrvakāraṇādhīnaṃ na parasparādhīnamiti na parasparaṃ grāhyagrāhakabhāvaḥ । samānakālodayāt । yadadhīnā hi tayorgrāhyagrāhakatā tasyaiva tau grāhyagrāhakāviti yuktaṃ । na ca saṃviditasvasvarūpādaparā grāhyagrāhakatā । kathantarhi grāhakohaṃ grāhyaṃ mamedamiti pratītiḥ । na । tadaparasya sambandhasyāpratibhāsanāt kalpanāmātramevānādivāsanādhīnametat । tathā coktaṃ । "savyāpāramivābhātīti" । tasmātsvarūpasya svahetuniyamānna grāhyagrāhakabhāvaḥ । atha kāryakaraṇe svahetuniyamaḥ । tadāpi yadi tābhyāṃ pratiniyatasya kāryātmano jananaṃ kathamiva grāhyagrāhakabhāvaḥ । sahakāribhāva eva bhavet । na ca tāvatā grāhyagrāhakabhāvaḥ । tasmānna hetuto grāhyagrāhakabhāvaḥ । athavā naiṣāpi kalpanā jñāne । yadā jñānaṃ grāhyaṃ jñānāntarasya pratyakṣasyānyasya vā tadā ki dvayorjñānayoḥ samānakālatā । hetośca grāhya grāhakatodayaḥ । na ca dvayoḥ samānakālateṣyate । samānakālatayāmvā tadanyenāpi samānakālena tadanyenāpīti aparyantataiva jñānānāmbhavet । arthasyāpi tadā grahaṇambhavet । na ceṣyate । na ca prathamaṃ grāhyamasat paścād grāhyaṃ bhavati tadrūpasyāpratipattiprasaṅgāt । grāhyarūpameva prāgapīti cet । prāgapi grahaṇaprasaṅgaḥ । bhavatu ko doṣa iti cet । na । prāgapi grāhakaprasaṅgāt । yadi ca cakṣurādisāmagrīvaśādudayastasya jñānameva grāhyākāraḥ syāt nārthatā । tathāpyarthatve grāhakākāro 'pi bhavet । athārthasya prāgbhāvād grāhakasya cānyathābhāvānnaivaṃ । na prāgabhāvaḥ parigṛhyata ityuktaṃ । kalpanāyāṃ sarvakalpanāprasaṅga iti ca । kathantarhyarthakalpanā । anya〈sau trā nti ka〉 darśanāpekṣayeti pratipāditaṃ । ata evāha ।

<h2 id='423,vi'>423,vi <small><small>(<a href='docExplore?doc_id=PVA_423,vi_423,vii'>PVA_423,vi_423,vii</a>)</small></small></h2>

	jñānantvarthāvabhāsataḥ ।
	taṃ vyanaktīti kathyeta tadabhāve 'pi tatkṛtaṃ ॥ 419 ॥

<h2 id='423,vii'>423,vii <small><small></small></small></h2>

tadākārāvabhāsanāt avidyamāno 'pyarthaḥ pratibhātīti bhavedvyapadeśaḥ । anyena dṛśyamānorthaḥ svayañcānumānataḥ pratītostīti vyavasthitāvarthasya tatastadākārajñānotpattau sa gṛhīta iti yuktaṃ । tadabhāve tūtpannaṃ bhrāntijñānamiti vyavasthā । na punaḥ paramārthato 'numānamasti ।

<h2 id='423,viii'>423,viii <small><small>(<a href='docExplore?doc_id=PVA_423,viii_424,iii'>PVA_423,viii_424,iii</a>)</small></small></h2>

pratyakṣapūrvakaṃ sarvamanumānaṃ pravarttate । pratyakṣasyānumānāpekṣā yadyanyonyasamāśrayaḥ । na yāvadanumānaṃ pramāṇaṃ tāvanna pratyakṣaṃ pramāṇībhavati bāhye'rthe । na ca pratyakṣasya prāmāṇyāsambhave'numānantatpūrvakatvādanyathāndhaparamparā bhavet । tasmāt paramārthataḥ svarūpameva samvedanasya <424> samviditaṃ nārthaḥ । tathāpyabhyupagamyocyate । nahi sarva tattvata eva vyavasthāpyate । tataḥ pūrvamarthe sati yadākāraṃ vijñānaṃ jāyate sa grāhyaḥ ।

<h2 id='424,i'>424,i <small><small></small></small></h2>

	nākārayati cānyortho'nupakārāt sahoditaḥ ।

<h2 id='424,ii'>424,ii <small><small></small></small></h2>

sahoditorthātmā svahetoḥ tathaivotpanna iti tadupakārābhāvāt jñānasya nāsau grāhyastadākārajñānājananāt । tataḥ ।

<h2 id='424,iii'>424,iii <small><small></small></small></h2>

	vyakto'nākārayan jñānaṃ svākāreṇa kathambhavet ॥ 420 ॥

<h2 id='424,iv'>424,iv <small><small>(<a href='docExplore?doc_id=PVA_424,iv'>PVA_424,iv</a>)</small></small></h2>

parokṣorthātmā tadākārajñānajanakatayāvasthitaḥ svarūpeṇāviditasvabhāva iti tadākārajñānasamvedanādeva tasya vedanamiti yuktaṃ । tena vyaktatvaṃ । svarūpeṇa pratibhāsane tu svahetusāmarthyānna samānakālatā vinā pareṇa tasya kiñciditi tadvedanaṃ । yadi parantaduparodhamātrādeva । bhavatu jñānādīnāmasatāṃ jñānakāle svarūpeṇāvedane tatastatra sāmarthyattadākārajñānakalpanāpi । yaḥ punaḥ sthiro vajropalādikorthastasya svarūpavedanaṃ kathamanupapannaṃ ।

<h2 id='424,v'>424,v <small><small>(<a href='docExplore?doc_id=PVA_424,v_424,vii'>PVA_424,v_424,vii</a>)</small></small></h2>

tadapi yatkiñcidetat । yataḥ ।

<h2 id='424,vi'>424,vi <small><small></small></small></h2>

	vajropalādirapyarthaḥ sthiro yonyānapekṣaṇāt ।
	sakṛtsarvasya janayet jñānāni jagataḥ svayam ॥ 421 ॥

<h2 id='424,vii'>424,vii <small><small></small></small></h2>

kālakalāvatā na vyāpī hi nityaḥ sthira iti coktaḥ । yadi ca tasya sa eva svabhāvastadā tadākārasarvasvasvīkārasamvedanena saparyavasānaḥ sa parigṛhīta iti ekajñānakāla eva parisamāpta iti na nityatā bhavet । na tadaiva parisamāptaṃ nityaṃ nāma । sakalakālakalāvalokena ca na kāladairdhya । yugapacca grīṣmādikaḥ kālaḥ syāt । jñānaikatve 'pyayameva doṣaḥ ।

<h2 id='424,viii'>424,viii <small><small>(<a href='docExplore?doc_id=PVA_424,viii_424,x'>PVA_424,viii_424,x</a>)</small></small></h2>

nanu kramabhāvikālakalānāmakrameṇa kathaṃ grahaṇam । agrahaṇe tarhi na kālavyāptirasyeti kathaṃ nityatā । tasmādyadyasāvekastathaiva sakṛt gṛhyeta । athāparakāraṇāpekṣayā parāparasamvedanajanane krama iti ।

<h2 id='424,ix'>424,ix <small><small></small></small></h2>

tadapyayuktamanapekṣatvāt । na hyekarūpaṃ svakāraṇādutpannaṃ tadbhāve 'paramapekṣate । atha paścādaparā dṛśyamānatā bhavati । yā paścādeva viṣayaḥ । tadā tarhi na nityatvamityāha ।

<h2 id='424,x'>424,x <small><small></small></small></h2>

	kramādbhavanti tānyasya sahakāryupakārataḥ ।
	āṃhuḥpratikṣaṇaṃ bhedaṃ sa doṣotrāpi pūrvavat ॥ 422 ॥

<h2 id='424,xi'>424,xi <small><small>(<a href='docExplore?doc_id=PVA_424,xi'>PVA_424,xi</a>)</small></small></h2>

yadi sahakāricakṣurādyupakārakrameṇa tāni vijñānāni kramabhāvīni । tathā sati jñānānāṃ kramabhāve taddṛśyatāpi kramabhāvinī । nahi dṛśyatā jñānamantareṇa vastunaḥ svasamvedanaprasaṅgāt । jñānasamānakālabhāvinī ca dṛśyatā na pūrvāpararūpā jñānasyā tathābhāvāt । tato jñānavadeva pratikṣaṇaṃ bheda iti । pūrvapūrvasvasantānabhāvikāraṇādhīnā'nyathā vā । tataḥ pūrvavadatrāpi doṣaḥ । atha cakṣurādikāraṇopanipātamavicchinnamekameva । tatastadavicchedādavicchedasambhavinī grāhyataikaiṣa tato nityatā vajropalādeḥ ।

<h2 id='424,xii'>424,xii <small><small>(<a href='docExplore?doc_id=PVA_424,xii_425,v'>PVA_424,xii_425,v</a>)</small></small></h2>

naitadasti ।

<425>

<h2 id='425,i'>425,i <small><small></small></small></h2>

	vajropalādau vicchedamantareṇa pramādayaḥ ।
	sarvathā neti kenāyamavicchedaḥ pratīyatāṃ ॥ 1077 ॥ (PVA)

<h2 id='425,ii'>425,ii <small><small></small></small></h2>

yadāpyavicchedastadāpi paryavasānāvadhi pratītiprasaṅga ityuktaṃ । tasmādvajropalādāvapi samānameva । tasmādavidyamānānāṃ śabdādīnāṃ kāraṇabhūtānāṃ samvedanāsaṅgaterviṣayākāraṃ vijñānamiti siddhaṃ । ā cā rye ṇāpi pratipāditaṃ ।

<h2 id='425,iii'>425,iii <small><small></small></small></h2>

	smṛteruttarakālaśca nahyasāvavibhāvite ।

<h2 id='425,iv'>425,iv <small><small></small></small></h2>

tadāha 〈।〉

<h2 id='425,v'>425,v <small><small></small></small></h2>

smṛteśca dvirūpatāsiddheti ।

<(3) svasaṃvedanacintā>

<h1 id='2.1.2.7.3.1'>2.1.2.7.3.1</h1>

<(ka) arthākāraṃ jñānam>

<h2 id='425,vi'>425,vi <small><small>(<a href='docExplore?doc_id=PVA_425,vi_425,viii'>PVA_425,vi_425,viii</a>)</small></small></h2>

athāpi syāt । samvedyasamvedakarūpatayā dvirūpatayā na viṣayākāratayeti granthārthaḥ । tadayuktaṃ ।

<h2 id='425,vii'>425,vii <small><small></small></small></h2>

	viṣayajñānatajjñānaviśeṣāttu dvirūpate ॥ 1078 ॥ (PVA)
ti prakṛtaṃ

<h2 id='425,viii'>425,viii <small><small></small></small></h2>

tatra ca viṣayākāratā prakṛtā sādhayituṃ । kathaṃ punarjjāyate dvirūpamvijñānamiti prakramāt । tatrāpi dvyabhāsaṃ hi vijñānaṃ svābhāsaṃ viṣayābhāsañca । tatra viṣayatāyāmeva mahatyāsthā । yataḥ ।

<h2 id='425,ix'>425,ix <small><small>(<a href='docExplore?doc_id=PVA_425,ix_425,xii'>PVA_425,ix_425,xii</a>)</small></small></h2>

	saṃvedanasya tādātmye na vivādosti kasyacit ।
	tasyārtharūpatā'siddhā sāpi sidhyatisaṃmṛteḥ ॥ 423 ॥

<h2 id='425,x'>425,x <small><small></small></small></h2>

nanu ca svasamvedane 'pi vivāda eva ।

<h2 id='425,xi'>425,xi <small><small></small></small></h2>

naitadasti । samvedanamātrābhiprāyādevamucyate । svasaṃvedanantu sādhyamiti yuktamevaitat । tathā ca ।

<h2 id='425,xii'>425,xii <small><small></small></small></h2>

svasamvedyatā ceti paścātsā sādhayiṣyate ।

<h2 id='425,xiii'>425,xiii <small><small>(<a href='docExplore?doc_id=PVA_425,xiii_425,xvi'>PVA_425,xiii_425,xvi</a>)</small></small></h2>

tataḥ svasamvedanavyatiriktasamvedanātmatvena vivāda ityayamatrārthaḥ । tasya tvarthākāratāyāṃ vivādastadasiddheḥ । sāpi tadākāratā samyaksmṛtervibhāgena smṛteḥ sidhyati ।

<h2 id='425,xiv'>425,xiv <small><small></small></small></h2>

nanu nirākāratāyāmapi smṛtirvibhāgavatyupapannaiva । tatkathamanaikāntikāddhetorarthasya siddhiḥ ।

<h2 id='425,xv'>425,xv <small><small></small></small></h2>

naitadasti । yataḥ ।

<h2 id='425,xvi'>425,xvi <small><small></small></small></h2>

	parasparasya bhedena smṛtiratra vivakṣitā ।
	spaṣṭabhedamvinā nāsāviti hetutvamucyate ॥ 1079 ॥ (PVA)
	bhedenānanubhūtesminnavibhakte svagocaraiḥ ।
	evametanna khalvevamiti sā syānna bhedinī ॥ 424 ॥
	na cānubhavamātreṇa kaścid bhedo vivecakaḥ ।
	vivekinī na cāspaṣṭa bhede dhīryamalādivat ॥ 425 ॥

<426>

<h2 id='426,i'>426,i <small><small>(<a href='docExplore?doc_id=PVA_426,i'>PVA_426,i</a>)</small></small></h2>

yadi tatsamvedanaṃ na pratiniyataspaṣṭanīlākāro rāgavaśāt vibhaktamupajāyate । tadā na vivekena smaryyeta । atha kaścitsāmagrīviśeṣād bhedo'vaśyambhāvī tata eva bhedavatī smṛtiḥ । tadayuktaṃ 〈।〉 yato nānubhavamātrādviśeṣaḥ sāmagrīprabhāvonnīyamā〈nā〉 tmā smṛternnibandhanaṃ spaṣṭabhedābhāvāt । na cāspaṣṭabhedādeva vivekinī yamalakādiṣu smṛtiḥ । atha viṣayo 'pi tatrānubhūta iti smaryate । tadavyabhicārādataḥ svayamabhinnamapi tadbhedādeva bhedena smṛterviṣayaḥ । yamalakayorapi yadā vilakṣaṇadaṇḍādiyogastadā bhavatyeva viśeṣopalakṣaṇam । yathaiva viṣayabalāt kalpyate 'nubhavastathā smaryamāṇādapīti tato vijñānasmaraṇamiti vyavahāraḥ ।

<h2 id='426,ii'>426,ii <small><small>(<a href='docExplore?doc_id=PVA_426,ii_426,vii'>PVA_426,ii_426,vii</a>)</small></small></h2>

tadasat ।

<h2 id='426,iii'>426,iii <small><small></small></small></h2>

	viṣayākāratābhāve viṣayasmaraṇaṃ kathaṃ ।
	atītasya hi nārthasya sa ākāraḥ parīyate ॥ 1080 ॥ (PVA)
	pratyutpanne hi tasmiṃstatkathaṃ smaraṇamucyate ।
	smaraṇasya sa ākāro yadi kiṃ samvidā na vā ॥ 1081 ॥ (PVA)

<h2 id='426,vi'>426,vi <small><small></small></small></h2>

anubhavādākāravataḥ smṛtirudayamāsādayantī tadākāreti yuktaṃ । tathāhi ।

<h2 id='426,vii'>426,vii <small><small></small></small></h2>

	smṛtirarthādyadi bhavet sarvatrāpyaviśeṣataḥ ।
	dūrāditve 'pi vastūnāṃ smṛterudayannekṣate ॥ 1082 ॥ (PVA)
	anubhūtimathāśritya heturasti sa eva naḥ ।
	arthābhāve 'pyanubhavāt smṛterudayasambhavāt ॥ 1083 ॥ (PVA)

<h2 id='426,ix'>426,ix <small><small>(<a href='docExplore?doc_id=PVA_426,ix'>PVA_426,ix</a>)</small></small></h2>

yadi sākāratā jñānasya na bhavet । kathantadākāratā smṛteḥ । tathāhi । vijñānaṃ smaraṇapratyayenālambyamānannākāravyatiriktamālambyate atiyogayogināpi । yasya yathādhimuktyā viṣayīkaṇaṃ tathaiva taditi mantavyaṃ । tasmāt smṛterubhayarūpatā prasidhyatīti yuktaṃ svasamvedanañca । tathā cā cā ryaḥ । "svasamvedyatā ca vā ।" āha ca 〈।〉

<h2 id='426,x'>426,x <small><small>(<a href='docExplore?doc_id=PVA_426,x_426,xii'>PVA_426,x_426,xii</a>)</small></small></h2>

	dvairupyasādhanenāpi prāyaḥ siddhaṃ svavedanaṃ ।
	svarūpabhūtābhāsasya tadā saṃvedanekṣaṇāt ॥ 426 ॥

<h2 id='426,xi'>426,xi <small><small></small></small></h2>

nanu sarveṇaiva dvairupyasādhane na svasamvedanaṃ prasiddhaṃ । kimucyate prāya iti ।

<h2 id='426,xii'>426,xii <small><small></small></small></h2>

naitadasti । mukhyato dvairupyasādhane dvairupyaprasiddhirānuṣaṅgikī punaḥ svasamvedanatāpi । yataḥ svarūpabhūta ābhāsastadā pratīyate । na ca svasamvedanādanyataḥ pratītiḥ ।

<h2 id='426,xiii'>426,xiii <small><small>(<a href='docExplore?doc_id=PVA_426,xiii'>PVA_426,xiii</a>)</small></small></h2>

nanu svasamvedanamityātmano grāhakaṃ tataśca tadeva grāhyaṃ grāhakañceti । na caivamātmakatāyāṃ dṛṣṭāntaḥ kaścidasti । yena tataḥ siddhiḥ । pradīpādivatprakāśyaprakāśakabhāva iti cet । na 〈।〉 pradīpādīnāmaparaprakāśakanirapekṣatvāt prakāśyarūpatā nāstyeva । kutaḥ prakāśyaprakāśakatayā dṛṣṭāntatā ।

<h2 id='426,xiv'>426,xiv <small><small>(<a href='docExplore?doc_id=PVA_426,xiv_426,xviii'>PVA_426,xiv_426,xviii</a>)</small></small></h2>

	grāhyatā tu yadā teṣāṃ tadākṣagrāhakaṃ bhavet ।
	buddhyakṣayorna ca svātmavedanaṃ niścitaṃ dvayoḥ ॥ 1084 ॥ (PVA)

<h2 id='426,xv'>426,xv <small><small></small></small></h2>

tasmāt svasamvedanannāma nāstyeva ।

<h2 id='426,xvi'>426,xvi <small><small></small></small></h2>

nanu cātmā grāhakarūpo grāhyaścetīṣyate bhavadbhiḥ

<h2 id='426,xvii'>426,xvii <small><small></small></small></h2>

tadapyasat । yataḥ ।

<h2 id='426,xviii'>426,xviii <small><small></small></small></h2>

	dharmabhedena tatrāpi śakyā grāhyagrāhakarūpatā ।
	grāhyatvaṃ dravyarūpeṇa grāhakatvaṃ tatonyathā ॥ 1085 ॥ (PVA)

<h2 id='426,xix'>426,xix <small><small>(<a href='docExplore?doc_id=PVA_426,xix_427,iv'>PVA_426,xix_427,iv</a>)</small></small></h2>

dravyāntarāsādhāraṇenātmatvena grāhakatā dravyatvena tu sādhāraṇena grāhyateti yuktaṃ ।

<427>

<h2 id='427,i'>427,i <small><small></small></small></h2>

bhavatustu sarvametadasamañcasaṃ । na ca paraprasiddhimātrādeva dṛṣṭāntaḥ । svapratipattāvupāyatvābhāvāt ।

<h2 id='427,ii'>427,ii <small><small></small></small></h2>

tadetadasat ।

<h2 id='427,iii'>427,iii <small><small></small></small></h2>

	grāhyagrāhakabhāvo hi naivāsti paramārthataḥ ।
	aparapratyayaṃ rūpamatadvyavṛttitastathā ॥ 1086 ॥ (PVA)

<h2 id='427,iv'>427,iv <small><small></small></small></h2>

yatra hi parasya prakāśakatvaṃ na pratīyate tadevātmanāṃ prakāśayatīti vyapadiśyate । paraprakāśyavyāvṛttatvāt । yathā ca pratibhāsamānedīpādau na parasya prakāśakatā tathā pratipāditamata eva pradīpasya dṛṣṭāntatā ।

<h2 id='427,v'>427,v <small><small>(<a href='docExplore?doc_id=PVA_427,v'>PVA_427,v</a>)</small></small></h2>

	cakṣuṣi vyāpṛte 'pyarthastāmistre na pratīyate ।
	pradīpasannidhestasya pratyayāttatprakāśyatā ॥ 1087 ॥ (PVA)
	dīpādayo naivamiti tataḥ svātmaprakāśakāḥ ।
	na cākṣaṃ grāhakaṃ tatra svarūpeṇa prakāśanāt ॥ 1088 ॥ (PVA)
	sukhādayo 'pi naivāmī parasamvedanodayāḥ ।
	ātmanā tu sukhādīnāṃ grāhyatve bāhyatā bhavet ॥ 1089 ॥ (PVA)
	samavāyasamāveśāttadeva syātsvavedanaṃ ।
	samavāya pramāṇañca netyetatpratipāditaṃ ॥ 1090 ॥ (PVA)

<h2 id='427,ix'>427,ix <small><small>(<a href='docExplore?doc_id=PVA_427,ix_427,xii'>PVA_427,ix_427,xii</a>)</small></small></h2>

nanu grāhyatayābhimatānāṃ rūpādīnāṃ svasamvedanābhyupagame rūpādikamahamiti pratyayo bhavet ātmanīva । tathāhaṃ sukhamiti bhavet ।

<h2 id='427,x'>427,x <small><small></small></small></h2>

naitadasti । yasmāt ।

<h2 id='427,xi'>427,xi <small><small></small></small></h2>

	gauraḥ śyāmohamityevaṃ pratyayo dṛśyate na kiṃ ।
	tathāpi grāhyatāstyeva rūpādīnāṃ śarīriṇāṃ ॥ 1091 ॥ (PVA)

<h2 id='427,xii'>427,xii <small><small></small></small></h2>

rūpādayo hi śarīrasamavāyinohamiti pratyayena gṛhyante । na ca te bhavanmate svasamvedanāḥ ।

<h2 id='427,xiii'>427,xiii <small><small>(<a href='docExplore?doc_id=PVA_427,xiii_427,xvi'>PVA_427,xiii_427,xvi</a>)</small></small></h2>

nanu rūpamahamiti na dṛśyate tena grāhyatā na tu svasamvedyatā ।

<h2 id='427,xiv'>427,xiv <small><small></small></small></h2>

tadapyasat ।

<h2 id='427,xv'>427,xv <small><small></small></small></h2>

	tadabhāve 'pi na dṛṣṭasya na tadrūpanibaddhatā ।
	gaurādayo na rūpatvavyatirekavyavasthitāḥ ॥ 1092 ॥ (PVA)

<h2 id='427,xvi'>427,xvi <small><small></small></small></h2>

yadyayamahaṃ pratyayo na grāhye bhavet rūpe gaurādau na bhavet । na ca rūpamahamiti bhavati । tasmānna grāhyatānibandhanohaṃpratyayo nāpi grāhyatāvirodhī । athātmasambandhādupacārādahaṃ gaura iti pratyayaḥ । mama rūpamiti vyatirekadarśanāt ।

<h2 id='427,xvii'>427,xvii <small><small>(<a href='docExplore?doc_id=PVA_427,xvii_427,xviii'>PVA_427,xvii_427,xviii</a>)</small></small></h2>

nanu bhedābhāvānmama gaura iti na bhavati । mama rūpamiti tu bhavati kimatra nibandhanaṃ 〈।〉 tasmādayaṃ pratyayo nirnibandhana eva । tato'hamiti vyāvṛtternna rūpādīnāmasvasamvedanatāprasiddhiḥ । na cāhaṃ gaura ityupacaritavṛttiraparasya mukhyasyābhāvāt । na ca mama mukhādikaṃ mameti pratyayasya kiñcidālambanaṃ । bhedarūpamupalabdhigocaraḥ śilāputrakasya śarīramiti yathā । tathā hi ।

<h2 id='427,xviii'>427,xviii <small><small></small></small></h2>

	śilāputrakaśabdasya dṛśyate grāvavācyatā ।
	śarīraśabdavācyattvaṃ tasyaiva punarīkṣyate ॥ 1093 ॥ (PVA)
	tathā mameti śabdasya śarīraṃ vācyatāṃ gataṃ ।
	punārūpādiśabdasya nāparaṃ saṃpratīyate ॥ 1094 ॥ (PVA)

<h2 id='427,xx'>427,xx <small><small>(<a href='docExplore?doc_id=PVA_427,xx_428,ii'>PVA_427,xx_428,ii</a>)</small></small></h2>

sutarāmapi nirupyamāṇamahamiti pratyayasyāparamālambanaṃ śarīragatarūpāderaparaṃ nopalabhyate । tena mama mukhamiti śarīrasambandha evānādivāsanāparikalpaviśeṣato vā pratyayaḥ । yathā tarhi śarīrarūpādiṣu bhavatyahaṃpratyayaḥ svasamvedanāt । tathā kuḍyādiṣvapi bhavedahaṃ kuḍyamiti । yathā purovarttitvaṃ kuḍyasya śarīrapekṣayā tathā kuḍyāpekṣayā śarīrasyāpi syāt । na ca bhavati । tasmānna svasamvedanatā kuḍyādīnāṃ ।

<428>

<h2 id='428,i'>428,i <small><small></small></small></h2>

atrocyate ।

<h2 id='428,ii'>428,ii <small><small></small></small></h2>

	yathā'svavedanatve 'pi na kuḍyādāvahaṃkṛtiḥ ।
	tathā svavedanatve 'pi na kuḍyādāvahaṃkṛtiḥ ॥ 1095 ॥ (PVA)
	yathā vā vāsanāsaṅgāt kuḍyāderaśarīratā ।
	niyatādeva saṃskārāttathāhaṃkāravarjjanaṃ ॥ 1096 ॥ (PVA)

<h2 id='428,iv'>428,iv <small><small>(<a href='docExplore?doc_id=PVA_428,iv'>PVA_428,iv</a>)</small></small></h2>

yathā kuḍyaśarīrayoḥ pratiniyatavāsanāsāmarthyāt parasparaṃ bhedastathāhaṃkāraviṣayatetarabhāvo 'pi । tasmādanyagrāhakavyāpāraviṣayatvāyogādeva svasamvedanatā । asti cātra dṛṣṭāntaḥ । yasya parodhiṣṭhātā nāsti tasya svataṃtratagrā pratītiḥ । nāsti ca samvedane kuḍyādīnāṃ kaścidadhiṣṭhātā tataḥ svatantraṃ samvedanamiti siddhaḥ svasamvedanabhāvaḥ । cakṣuṣastu grāhakatvaṃ na rūpāditayā grāhyatvāt । na khalu kārakād vyañcakasya kaścidviśeṣa iti । pratipādayiṣyate ca । tasmāt vyatiriktāpekṣayāprakāśakā'bhāvaḥ kārakabhāva eva । prakāśyatā tu svata eveti yuktaṃ । tathaiva darśanāttathaiva smaraṇāditi nyāya eṣaḥ । api ca ।

<h2 id='428,v'>428,v <small><small>(<a href='docExplore?doc_id=PVA_428,v_428,viii'>PVA_428,v_428,viii</a>)</small></small></h2>

	anityasaṅgamāt kuḍye nāhaṅkārasya sambhavaḥ ।
	nityamevānubandhena śarīre tasya saṃyatiḥ ॥ 1097 ॥ (PVA)

<h2 id='428,vi'>428,vi <small><small></small></small></h2>

tasmādahaṃkārasya nityānubandhaḥ kāraṇamiti na kuḍyādau bhavatyahaṃkāra iti vibhāgaḥ । na cāhaṅkārāt svasamvedanaṃ । parānapekṣavedanasya tathā sthiteḥ । atha grāhakākāreṇa tasya vedanaṃ ।

<h2 id='428,vii'>428,vii <small><small></small></small></h2>

tadapyasat । yataḥ ।

<h2 id='428,viii'>428,viii <small><small></small></small></h2>

	cakṣurādyatirekeṇa tadākārāpravedanāt ।
	grāhyarūpāśca te sarve iṣyante bāhyavādibhiḥ ॥ 1098 ॥ (PVA)
	na ca tadvyatirekeṇa sukhāderupalambhanaṃ ।
	tenānapekṣasandhitvāt sarvameva svavedanam ॥ 1099 ॥ (PVA)

<h2 id='428,x'>428,x <small><small>(<a href='docExplore?doc_id=PVA_428,x'>PVA_428,x</a>)</small></small></h2>

na khalu śarīretarabhūtarūpādivyatirekeṇāparamupalabhyate yasya grāhakatā bhavet । sukhādayo 'pi śarīravyatirekeṇe na vibhāvyante । na ca te vibhāvyamānā api grāhakāḥ svarūpamātraparyavasānāt । sukhādike ca grāhyatāyā bhede 'pi bhedo bhavet । bhavatyevābhilāṣādibhedevirūpāditvena bhāsanāditi cet । na virūpādibhedena pratibhāsane'rtharūpatā'bhāvāt । nahi parasparavirodhi rūpamekasya yuktaṃ । grāhakāpekṣayā na virodha ityapi na vācyaṃ । apekṣāyā ayogāt । nahi grāhakāntarāpekṣayā tadanyad bhavati grāhakasya kāraṇatvaprasaṅgāt । tena virūpādirūpatā vidyamānaiva prakāśyate cet । yadi tarhi vidyamānaiva prakāśyate kathampaścād bādhyate paryālocaneneti yatkiñcidetat । atha sarvamapyetadupanyastaṃ grāhyameva । grāhikā tu buddhiraparā'rthāpattyā tadeva vedyate । tadapekṣamasvasamvedanaṃ । tataḥ smaraṇādapyuttarakālantathābhūtaivā'sau pratīyate ।

<h2 id='428,xi'>428,xi <small><small>(<a href='docExplore?doc_id=PVA_428,xi_428,xiii'>PVA_428,xi_428,xiii</a>)</small></small></h2>

tadapyayuktaṃ ।

<h2 id='428,xii'>428,xii <small><small></small></small></h2>

	naiva loko vijānāti grāhyarūpāntaraṃ vidaṃ ।
	arthāpattyā tadākāraspaṣṭatā vā pratītitaḥ ॥ 1100 ॥ (PVA)

<h2 id='428,xiii'>428,xiii <small><small></small></small></h2>

na khalu rūpasukhādivyatiriktākāravatī buddhirarthāpattyā lokena vyavahāravatā pratīyate buddhirmamāstīti । vibhāvitagrāhyākārātireki pratiniyatākārabuddhirūpaṃ vikalpajālameva kevalamupari baṃbhramīti lokasya । atha mūttasyaiva padārthatmano deśādiniyamena vyavasthitasya pratiniyatarūpavibhāvanaṃ । na tu buddhirevaṃ rūpāprameyaprakāśanamātrameva tasyārūpamiti na rūpādivatpratiniya〈ta〉rūpavibhāvanaṃ ।

<h2 id='428,xiv'>428,xiv <small><small>(<a href='docExplore?doc_id=PVA_428,xiv_429,iii'>PVA_428,xiv_429,iii</a>)</small></small></h2>

tadapyasat ।

<429>

<h2 id='429,i'>429,i <small><small></small></small></h2>

	avibhāvitarūpāṇāmapi grāhakatā yadi ।
	viṣāṇasya śaśādīnāmapi grāhakatā na kiṃ ॥ 1101 ॥ (PVA)
	teṣāntathā 'pratīteśced buddherapyapratītatā ।
	buddhirmamāstīti punarna rūpādeḥ parātmavit ॥ 1102 ॥ (PVA)

<h2 id='429,iii'>429,iii <small><small></small></small></h2>

rūpādiviśeṣa eva prakāśakāntaḥpraveśī svabhāvabhūtadharmabhedamādāya tathā vyapadiśyate । rūpādikaṃ hi parokṣāparokṣasādhāraṇaṃ । prakāśamānarūpatā tu rūpaviśeṣatayā sajātīyādapi rūpādvyavṛttā । tato vyāvṛttibhedāddharmabhedaḥ । tena rūpāderbuddhiriti vyapadeśādhyavasāyavṛttiḥ । tasmātsamvedanakāle smaraṇakāle ca nāparā buddhirvibhāvyata iti siddhaṃ svavedanaṃ rūpādyākāratayeti siddhāntaḥ ।

<h2 id='429,iv'>429,iv <small><small>(<a href='docExplore?doc_id=PVA_429,iv_429,vii'>PVA_429,iv_429,vii</a>)</small></small></h2>

tenedamapi nirākṛtaṃ bhavati ।

<h2 id='429,v'>429,v <small><small></small></small></h2>

	grāhyagrāhakayoraikye tadekasya pratītitaḥ ।
	niyamenāparasyāpi pratītirathavānyathā ॥ 1103 ॥ (PVA)

<h2 id='429,vi'>429,vi <small><small></small></small></h2>

ekapratītyā parasyāpi parāpratītyā cāparasyāpīti prāptam । pratīyata eva hi rūpādirūpatā prakāśarūpatā ca kasyāmasandehaḥ ।

<h2 id='429,vii'>429,vii <small><small></small></small></h2>

yadapyuktaṃ । grāhakameva smaranti ko 'pi mayā dṛṣṭa āsīt iti smaraṇāt ।

<h2 id='429,viii'>429,viii <small><small>(<a href='docExplore?doc_id=PVA_429,viii_429,xi'>PVA_429,viii_429,xi</a>)</small></small></h2>

tadasadyataḥ । tatra viśeṣe grāhake 'pi sandeha eva । sāmānye tu grāhye 'pi na sandehaḥ । mameti ca dehasambandhitvandarśayati lokaḥ । tasyāpi dehasya svaprakāśatvameva nāparaprakāra iti । etaccoktameva । athāpi parasyābhiprāyaḥ ।

<h2 id='429,ix'>429,ix <small><small></small></small></h2>

	sattyametanna rūpādivyatirekātparāpi dhīḥ ।
	tathāpi na svasamvittistasyāgrahaṇamanyataḥ ॥ 1104 ॥ (PVA)

<h2 id='429,x'>429,x <small><small></small></small></h2>

tadasat । yataḥ ।

<h2 id='429,xi'>429,xi <small><small></small></small></h2>

	dhiyā'tadrū payā jñāne niruddhenubhavaḥ kutaḥ ।
	svañca rūpaṃ na sā vettītyutsannonubhavothinaḥ ॥ 427 ॥

<h2 id='429,xii'>429,xii <small><small>(<a href='docExplore?doc_id=PVA_429,xii'>PVA_429,xii</a>)</small></small></h2>

yadi taduttarakālabhāvinyā'parayā buddhyā'tadākārayā'rthāpattyādirūpayā jñānamiṣyate tadā tatpūrvakaṃ vedanaṃ niruddhaṃ । kṣaṇikā hi sā na buddhyantarakālamāsta ityabhyupagamāt । tato niruddhe'parasamvedanakāle pūrvake'nubhave kuto nubhavaḥ । svarūpasyāsamvedanād grāhyasya ca svarūpābhāvāt sakala evotsīdedanubhavaḥ । na hyasvarūpaṃ jñakyamanubhavituṃ । svarūpānubhavasya sarvatrānubhavatvāt । svarūpañcāvidyamānasya pūrvānubhavasya nāstīti nānubhavaḥ । pūrvasyottarānubhavena svarūpasya cānubhavo neṣyate । na cakṣyate । tasya viṣayākārarahitatvāt । viṣayākāratve vā svasamvedanānupagamāt । anavasthāprasaṅgāditi pratipādayiṣyate ।

<h2 id='429,xiii'>429,xiii <small><small>(<a href='docExplore?doc_id=PVA_429,xiii_430,i'>PVA_429,xiii_430,i</a>)</small></small></h2>

api ca । buddhiranyenānubhūyata iti na sadetat । yataḥ ।

<h2 id='429,xiv'>429,xiv <small><small></small></small></h2>

	bahirmukhañca tajjñānaṃ bhātyarthapratibhāsavat ।
	buddheśca grāhikā buddhirnityamantarmukhātmani ॥ 428 ॥

<h2 id='429,xv'>429,xv <small><small></small></small></h2>

yadi buddhergrāhikā buddhiraparā tadā bahirmukhāvabhāsinī bhavedrūpādibuddhivat na hyanyenānyad gṛhyamāṇamabahirbhāvena pratyetuṃ śakyaṃ । buddhirapi sarvadāntaratvenābhāsate । athavātmīyatayā buddherantarbhāvāvasānaṃ ।

<430>

<h2 id='430,i'>430,i <small><small></small></small></h2>

smaraṇenāpi buddheḥ syād grahaṇentaścakāsanaṃ ।

<h2 id='430,ii'>430,ii <small><small>(<a href='docExplore?doc_id=PVA_430,ii'>PVA_430,ii</a>)</small></small></h2>

smaraṇenāpi yadātmīyā buddhirālambyate tadāpi bahiravabhāsinī na syāt । atha sā kālabhedādevamavabhāsate'trāpi svarūpabhedādevamiti kiṃ neṣyate । na ca vyatiriktākāratayā'navabhāsamānaṃ grāhakādanyaditi śakyamavasānuṃ । tasmādāntaratve vānubhūyamānā buddhiḥ svasamvedanarūpaiveti yuktaṃ । samānadeśatayā tathānubhava iti cet । na । samānadeśamapi svarūpabhedenaiva gṛhyate । saṃsargāvibhāgastu pratyākhyāta eva । tasmādyasya buddhyantareṇa buddhirgṛhyate tasya sā bahiṣṭhenaiveti nyāyaḥ । api ca ।

<h2 id='430,iii'>430,iii <small><small>(<a href='docExplore?doc_id=PVA_430,iii_430,v'>PVA_430,iii_430,v</a>)</small></small></h2>

	yo yasya viṣayābhāsastaṃ vetti na tadityapi 〈।〉

<h2 id='430,iv'>430,iv <small><small></small></small></h2>

yasya hi viṣayasya yovabhāsaḥ jñānasanniviṣṭastamviṣayābhāsi jñānamartha na veti । svarūpabhūtārthābhāsāsamvedanāt । svasamvedanena hi viṣayā〈kā〉 rānubhave tattvataḥ so 'pyarthonubhūto bhavet ayamevārthāvagrahaḥ । pādapāderiva piṇḍākāragrahaḥ । asvasamvedane tu sarvamasamañjasaṃ saṃpannaṃ ।

<h2 id='430,v'>430,v <small><small></small></small></h2>

	prāptā kā samvidanyāsti tādrū pyāditi cenmataṃ ॥ 426 ॥
	tadrūpotpadyate dhīścettadevārthasya vedanaṃ ।
	tadrūpavedanābhāve na bhavedarthavedanaṃ ॥ 1105 ॥ (PVA)

<h2 id='430,vii'>430,vii <small><small>(<a href='docExplore?doc_id=PVA_430,vii_430,viii'>PVA_430,vii_430,viii</a>)</small></small></h2>

svasamvedanantu mābhūdaparaṃ । na hi tadabhāve tanna bhavati । nahi svasamvedanābhāve nīlamanīlaṃ tathā na buddhirabuddhiḥ । anyavedane buddhirnna svasamvedane । artharūpatā ca svavedanalakṣaṇaṃ na svasamvedanaṃ । ātmano 'pi buddhitpaprasaṅgāt । tasmādātmani sthitā tadākārā svasamvedanamantareṇāpi buddhireva । yadi tarhi svasamvedanamantareṇāpi pūrvārthākāramātrādanyathā vā tadā 〈।〉

<h2 id='430,viii'>430,viii <small><small></small></small></h2>

	prāptaṃ samvedanaṃ sarvasadṛśānāṃ parasparaṃ ॥

<h2 id='430,ix'>430,ix <small><small>(<a href='docExplore?doc_id=PVA_430,ix_430,xiii'>PVA_430,ix_430,xiii</a>)</small></small></h2>

asvasamvedane hi tadākāratāmātramavaśiṣyate । tadā cārthabuddhyoraviśeṣa eva tadākāramātreṇa buddhitve tasyāpi tatprāptamato'rtho 'pyarthāntararūpo buddhireva buddhilakṣaṇāt । arthatvānneti cet । kimidamarthatvaṃ । abuddhitvañcet । abuddhitve 'pyarthe satīti ekasyāpyaprasiddhiḥ । tasmāt svasaṃvedanataiva । yadi paraṃ buddhitvamiti nyāyaḥ । athātmavyavastitvaṃ samavāyasambandhenānyathā vā ।

<h2 id='430,x'>430,x <small><small></small></small></h2>

tadapyasat ।

<h2 id='430,xi'>430,xi <small><small></small></small></h2>

	ātmasvatve 'pi buddhitve prayatnādeḥ parasparaṃ ।
	sārūpyād buddhitā prāptā ātmasthatvasya vitakathama ॥ 1106 ॥ (PVA)

<h2 id='430,xiii'>430,xiii <small><small></small></small></h2>

prayatnādīnāmapi parasparaṃ sarūpasya samvedanatvaprasaṅgaḥ । kena vātmasthitatvamavadhāryate buddhyantareṇa ।

<h2 id='430,xiv'>430,xiv <small><small>(<a href='docExplore?doc_id=PVA_430,xiv'>PVA_430,xiv</a>)</small></small></h2>

nanu buddhitvameva nāvadhāryate । tatkathaṃ buddhyantareṇatyucyate । ātmasthitatve dvayorbuddhyoḥ kathaṃ paraspareṇa grahaṇaṃ samānadeśatayā bhedābhāvāt । atha bhedaḥ pratīyate । tadātmano 'pi bhedapratītiriti trayametatparaṃ vibhinnaṃ । na hyātmano'pratītau tatrasthatā pratīyate । apratīyamānaścātmā kathambuddhyākāratayā buddhyā pratīyate 〈।〉 nahi buddhyā pratīyamānā rūpādayo 'pi ātmasthatayā pratīterviṣayāḥ । anātmasyatvātteṣāmiti cet । nanu byāpyātmā kathamatatstha<431>tvamiti । tatrāsamavāyāditi cet । kathamasamavāyaḥ । tatrāpratipatteriti cet । buddhirapi tarhi naivātmani pratīyate tadvyatirekeṇātmanaḥ pratīterabhāvāt । nanu pratītistāvadiyaṃ kriyārūpā vidyate 〈।〉 tasyāḥ kartrā 'vaśyameva bhavitavyaṃ nākarttṛkā kriyāsti ।

<h2 id='431,ii'>431,ii <small><small>(<a href='docExplore?doc_id=PVA_431,ii'>PVA_431,ii</a>)</small></small></h2>

nanu yatosāvupajāyate cakṣurādeḥ sa eva karttā, teṣāṃ karaṇattvāditi cet । kimanyena kartrā parikalpitena teṣāmeva karttṛtvanna cānyena kartrā vinā'karaṇatvameṣāṃ । yadi ca śarīrameva karttṛ kimanyena । śarīrāntargatā tarhi buddhirantarmmukhāvabhāsinī pratīyate । ata eva parabuddhiranyathā na pratīyate । śarīraikadeśabhūtānāmapi tarhi keṣāñcidbuddhitvaṃ tato'svasamvedane rūpādibhiḥ samānatā । tataḥ prāptaṃ samvedanaṃ sarvasadṛśānāṃ parasparamiti । tasmāt svavedanādervānyarūpavyāvṛttiḥ ।

<h2 id='431,iii'>431,iii <small><small>(<a href='docExplore?doc_id=PVA_431,iii_431,vi'>PVA_431,iii_431,vi</a>)</small></small></h2>

	buddhiḥ sarūpā tadviccet;

<h2 id='431,iv'>431,iv <small><small></small></small></h2>

na sarvaṃ sarūpamarthavedanaṃ । api tu buddhitve sati buddhigataṃ sārūpyamarthavedanaṃ । na vedanamātraṃ । nāpi sārūpyamātraṃ । vedanāmātre vedanameva bhavennārthavedanaṃ । sārūpyamātre'rthānāmapi parasparaṃ vedanaprasaṅga iti ।

<h2 id='431,v'>431,v <small><small></small></small></h2>

tadetadasat । yataḥ ।

<h2 id='431,vi'>431,vi <small><small></small></small></h2>

	nedānīṃ vitsarūpikā ॥ 430 ॥

<h2 id='431,vii'>431,vii <small><small>(<a href='docExplore?doc_id=PVA_431,vii_431,viii'>PVA_431,vii_431,viii</a>)</small></small></h2>

sarūpatā yadi samvedanalakṣaṇaṃ tadārtho 'pi sarūpaḥ samvedanaṃ prāpta ityatrottaraṃ buddhiriti । tatroktameva । parasparavedane teṣāmapi buddhitā prasaktā । samvedanaṃ prasaktamiti yenoktaṃ buddhitvamapi teṣāmiti tenoktameva । tatra tadvedanaṃ kathamuttaraṃ viśeṣābhāvāt । yataḥ ।

<h2 id='431,viii'>431,viii <small><small></small></small></h2>

samvedanaṃ buddhiriti nānayorbhinnavācyatā ।

<h2 id='431,ix'>431,ix <small><small>(<a href='docExplore?doc_id=PVA_431,ix_431,x'>PVA_431,ix_431,x</a>)</small></small></h2>

tataḥ paro viśeṣa evābhidhātavyaḥ । sa ca sārūpyādaparaḥ ।

<h2 id='431,x'>431,x <small><small></small></small></h2>

nanu sarūpāṇāmarthānāṃ parasparamagrāhakatā dṛśyate 〈।〉 grāhakañca rūpaṃ buddhiḥ । yadyavaṃ grāhakarūpaṃ nādṛśyaṃ buddhiḥ । grāhakarūpatāyāḥ sādṛśyamātreṇa rūpādīnāmapi grāhakatvādbuddhitvaprasaṅgaḥ । agrāhakatvāccet । nanu grāhakatve vyavasthite kasyacidagrāhakatvamaparasya tadviparyayādavasthāpyate tadeva tu nāvasthitaṃ ।

<h2 id='431,xi'>431,xi <small><small>(<a href='docExplore?doc_id=PVA_431,xi'>PVA_431,xi</a>)</small></small></h2>

atha rūpādivyatiriktaṃ grāhakaṃ । nanu rūpādisarūpamasvasamvedanaṃ kathaṃ rūpādivyatiriktaṃ । na ca tatkalpa 〈na〉 yāṃ pramāṇaṃ । grāhyatānyathārthasya neti cet । yathā dṛśyate tathaivāstīti kimapareṇa । tasmāt svarūpasamvedanameva viśeṣaḥ । tathā ca sati yato viśeṣādrūpādikādarthādvyāvṛttatā tadeva buddhitvamiti na sārūpyādbuddhitvaṃ । buddhitve svasamvedanalakṣaṇe yatsārūpyanta dvedanamiti ve da na lakṣaṇameva buddhitvaṃ na sārūpyalakṣaṇaṃ । kimarthantarhi sārūpyamiṣyate prāmāṇyaṃ । tatkṛtaniyatasamvedanaheturiti sārūpyaṃ tadiṣyate । tataḥ sārūpyannāma buddhitve satīti buddhitvasya svasamvedanalakṣaṇasya viśeṣa eva । na tadaparaṃ sārūpyaṃ । buddhitvamapi tarhi sārūpyaviśeṣa eva na tataḥ paramiti prāptam । satyametat tathāpi svasamvedanamātrānubaddhaṃ sārūpyaṃ na sārūpyamātrabhāvi svasamvedanambāhyārthavādinaḥ । api ca ।

<432>

<h2 id='432,i'>432,i <small><small>(<a href='docExplore?doc_id=PVA_432,i_432,ii'>PVA_432,i_432,ii</a>)</small></small></h2>

	svayaṃ sonubhavastasyā na sa sārūpyakāraṇaḥ ।

<h2 id='432,ii'>432,ii <small><small></small></small></h2>

nahi svasamvedanasya sārūpyaṃ kāraṇaṃ । svarūpañcedaparapratyayaṃ sākṣādavagamyate kimatra sārūpyeṇa । yadyapareṇāsya sārūpyaṃ tadedaṃ viditamanyadā neti nedamevaṃ vikalpyate । gatodake kaḥ khalu setubandha iti hi nyāyaḥ । kimidānīṃ sārūpyeṇetyapi na vācyaṃ । yataḥ ।

<h2 id='432,iii'>432,iii <small><small>(<a href='docExplore?doc_id=PVA_432,iii_432,iv'>PVA_432,iii_432,iv</a>)</small></small></h2>

	kriyākarmavyavasthāyāstalloke syānnibandhanaṃ ॥ 431 ॥

<h2 id='432,iv'>432,iv <small><small></small></small></h2>

vyatiriktaviṣayasamvedanarūpatānena vyavasthāpyate । sārūpyato'nyathā na bhavatīti । nīlasya karmaṇaḥ samvittiḥ pītasyeveti kriyākarmapratiniyamārthamiṣyate । na tāvadbāhyārthavādināṃ nīlādikaṃ bāhyaṃ svasamvedanamataḥ sārūpyabhāvādvyavasthāpyate । anyathā loke na bāhyārthanīlāditāvyavasthā । yataḥ ।

<h2 id='432,v'>432,v <small><small>(<a href='docExplore?doc_id=PVA_432,v_432,vi'>PVA_432,v_432,vi</a>)</small></small></h2>

	svabhāvabhūtatadrūpasamvidāropaviplavāt ।
	nīlāderanubhūtākhyā nānubhūteḥ parātmanaḥ ॥ 432 ॥

<h2 id='432,vi'>432,vi <small><small></small></small></h2>

svabhāvabhūtaṃ svasamvedanasya yannīlādirūpantasya samvidaṃ bāhye nīlādike viplavenānādivāsanāpravāhavāhināropya nīlādikasyānubhūtākhyā । na tu tataḥ parātmā nīlādikaḥ kathañcidanubhavagocaraḥ । svasamvedanarūpānubhava eva tu tasyānubhava upacārāt । yataḥ ।

<h2 id='432,vii'>432,vii <small><small>(<a href='docExplore?doc_id=PVA_432,vii_432,ix'>PVA_432,vii_432,ix</a>)</small></small></h2>

	parasamvedane 'pyarthastadrūpo'nyo yadekṣyate ।
	mayā vijñāta evāyaṃ vyavahāraḥ pravarttate ॥ 1107 ॥ (PVA)

<h2 id='432,viii'>432,viii <small><small></small></small></h2>

tallakṣaṇāparavedane hi viditamevāyamasmākamiti hi loke vyavahāro'ta eva loka ityāha । paramārthatastu svasamvedanameva kevalaṃ ।

<h2 id='432,ix'>432,ix <small><small></small></small></h2>

	dhiyo nīlādirūpatve bāhyorthaḥ kiṃpramāṇakaḥ ।
	dhiyo'nīlādirūpatve sa tasyānubhavaḥ kathaṃ ॥ 433 ॥

<h2 id='432,x'>432,x <small><small>(<a href='docExplore?doc_id=PVA_432,x'>PVA_432,x</a>)</small></small></h2>

yadi samvedanameva nīlākāramātmaprakāśakaṃ bāhyorthaḥ kiṃ pramāṇamādāyavidito bhavet । nahi tatra pratyakṣaṃ tasya svasamvedanamātra eva paryavasānāt । na ca tataḥ paraṃ nīlamābhāsate nīlākāradvayāpravedanāt । atha tadarthasya rūpaṃ tadā samvedanamanyena rūpeṇa viditamaviditamvā bhavet । yadyaviditaṃ sa tasyānubhavaḥ kathaṃ । svarūpeṇājñātamasya samvedanamiti kathaṃ saṃgacchate । viditañcet । tathāpi samānakālamanyathā vā vedyamānaṃ kathamvedanamanyasya tadevātmīyaṃ rūpamāveditamābhyāmiti kathaṃ parasparaṃ samvedyasamvedakabhāvaḥ । parokṣatve tu nīlādestadrūpavedanāttatprajñaptiriti bhaved vyavahāronenedamajñāyīti । sākṣāttu vedanerdvayoḥ parasparapratibaddhaṃ samvedanamiti । na pramāṇaṃ kiñcit । tasmādasamviditaṃ svayamanyena samviditena jñāpyata iti varametadeva ।

<h2 id='432,xi'>432,xi <small><small>(<a href='docExplore?doc_id=PVA_432,xi_433,i'>PVA_432,xi_433,i</a>)</small></small></h2>

nanu na samvedanātmatvaṃ svasamvedanamātrakamapi tu sārūpye satīti yuktaṃ । na । sārūpyamātrātsamvedanatvāsiddheḥ । svasamvedanatve sati cet । yadyevaṃ svasamvedanātmatvamevāstu kiṃ sārūpyeṇa । yadi sārūpyanna syātkinna samvedanaṃ bhavatyeveti cet । kimidānīṃ sārūpyeṇa । yadi sārūpyamantareṇāpi bhavati । bhavedeva kintu tadapyastītyucyate sārūpyādvedanamiti ।

<h2 id='432,xii'>432,xii <small><small></small></small></h2>

naitadasti । yataḥ ।

<h2 id='432,xiii'>432,xiii <small><small></small></small></h2>

	yadā samvedanātmatvaṃ na sārūpyanibandhanaṃ ।
	siddhantatsvata evāsya kimarthenopanīyate ॥ 434 ॥

<433>

<h2 id='433,i'>433,i <small><small></small></small></h2>

svarūpameva tattasya yena samvedanātmatā ।

<h2 id='433,ii'>433,ii <small><small>(<a href='docExplore?doc_id=PVA_433,ii_433,iii'>PVA_433,ii_433,iii</a>)</small></small></h2>

aparamapi tatsvarūpaṃ svata eva । tataḥ sārūpyātsamvedanamiti kaḥ sambandho yadi tatsvarūpaṃ na bhavet 〈।〉 kiṃ svasamvedanātmatā jātā satyapyapagacchet । tasmātsiddhantatsvata eva rūpaṃ kimapareṇa । tadarthasamvedananna bhavediti cet । nedamapi yuktaṃ । yadi nāmātmīyaṃ rūpamanyasarūpamvetti tadeva vettu । kathamarthastena samvidito bhavet । iti kimarthena saṅgatamupanīyate । arthasya samvedanamiti mīyate । nahyarthaḥ svasamvedane'nupraveśī yena samvidito bhavediti nārthavedanannāma । api ca । yadi sārūpyanibandhanaṃ vedanaṃ tadā mahānanarthaḥ । yataḥ ।

<h2 id='433,iii'>433,iii <small><small></small></small></h2>

	sarvātmanā hi sārūpye jñānamajñānatāṃ brajet ।
	sāmye kenacidaṃśena syātsarvaṃ sarvavedanaṃ ॥ 435 ॥

<h2 id='433,iv'>433,iv <small><small>(<a href='docExplore?doc_id=PVA_433,iv'>PVA_433,iv</a>)</small></small></h2>

sarvātmanā hi sārūpyaṃ sakalabhedāpagame syāt । tadā cārtha evāsāvaparārthavyaktivat । kathanta 〈j〉 jñānaṃ । jñānatvenādhikatvena sarvātmanā sāmyambhavet । atha kenacidadaṃśena bhedo 'pi tadā sarvaṃ sarvavedanaṃ bhavet sakalasya kenacidaṃśena samānatvānapagamāt । bodhākāratāṃ parityajyānye na sarveṇa samānatayā samvedanamiti cet । sakalajñānasamvedanattvaprasaṅgaḥ । yata utpadyate tadeva samvedyamiti cet । yadi nāma tata utpadyate tathāpyasamvedyamiti kuta etat । tadrūpasamvedanād vedyaṃ na tu tata utpatteḥ । na ca yamalakayoḥ parasparamutpādyotpādakabhāvaḥ । atha caikavedane parasyāpi vedanavyavahāraḥ । yadi ca yata utpattiḥ sarūpatā ca tasya vedanaṃ tadā ।

<h2 id='433,v'>433,v <small><small>(<a href='docExplore?doc_id=PVA_433,v_433,viii'>PVA_433,v_433,viii</a>)</small></small></h2>

	yathā nīlādirūpatvānnīlādyanubhavo mataḥ ।
	tathā'nubhavarūpatvāttulyo 'pyanubhavo bhavet ॥ 436 ॥

<h2 id='433,vi'>433,vi <small><small></small></small></h2>

bodhakarūpatayā samvedanena samānatā nīlādirūpatayāpi nīlādinā tato nīlādivedanavadanubhavavedanamapi । atha nīlādikamapyupadhāyakamastīti nīlādyanubhavaḥ । anubhavenāpyupadhāyakena na bhavitavyamityapi kalpyate ।

<h2 id='433,vii'>433,vii <small><small></small></small></h2>

tadapyasat । yataḥ ।

<h2 id='433,viii'>433,viii <small><small></small></small></h2>

	keśādipratibhāsānānnopadhānasya kalpanā ।
	vyatiriktopadhānasya kalpananna ca yuktimat ॥ 1108 ॥ (PVA)

<h2 id='433,ix'>433,ix <small><small>(<a href='docExplore?doc_id=PVA_433,ix'>PVA_433,ix</a>)</small></small></h2>

nahi taimirikopalabdhe keśāvabhāse keśopadhānakalpanāyāmādaraḥ । tatra pūrvaṃ dṛṣṭaṃ keśādīti cet sarvatrāyameva prakāraḥ parikalpyatām । yathā nīlākāradarśanānnīlakalpanā tajjātīyatayā tathopadhānamantareṇāpīti syāt । na ca viruddhāvyabhicāritātvakalpanāyāṃ pratibandhagrahaṇābhāvānnityānumeyatvādarthasya । pūrvadarśanasya ca janakatvadarśanānna ca kvacidarthaṃdarśanaṃ sarvatra vivādasambhavāt । samanantarasyārthākāratāyāṃ ka upadhāyakaḥ । na । vyavahitasyāpi lākṣārasāderupadhānasya darśanāditi pratipāditamasakṛt । athāpi syāt ।

<h2 id='433,x'>433,x <small><small>(<a href='docExplore?doc_id=PVA_433,x_434,i'>PVA_433,x_434,i</a>)</small></small></h2>

	nānubhūtonubhava ityarthavattadviniścayaḥ ।
	tasmādadoṣa iti cet nārthe 'pyastyeṣa sarvadā ॥ 437 ॥

<h2 id='433,xi'>433,xi <small><small></small></small></h2>

yadi nānubhavo'nubhūta iti niścayo yathārtho'nubhūta iti lokasya । tato niścayasya

<434>

<h2 id='434,i'>434,i <small><small></small></small></h2>

darśanakāraṇasya darśanādarthanubhavoyaṃ nānubhavasyeti gamyatāṃ । yadā tvanubhavasyāpi syāt syādeva tathā niścayaḥ ।

<h2 id='434,ii'>434,ii <small><small>(<a href='docExplore?doc_id=PVA_434,ii_434,vi'>PVA_434,ii_434,vi</a>)</small></small></h2>

atrocyate ।

<h2 id='434,iii'>434,iii <small><small></small></small></h2>

	nahi kāraṇamityeva kāryasya janakaṃ sadā ।
	sahakāriṇamāsādya kāraṇaṃ kārakaṃ bhavet ॥ 1109 ॥ (PVA)

<h2 id='434,iv'>434,iv <small><small></small></small></h2>

tadeva darśayati ।

<h2 id='434,v'>434,v <small><small></small></small></h2>

nārthe 'pyastyeṣa sarvadā ।

<h2 id='434,vi'>434,vi <small><small></small></small></h2>

nahyarthe 'pi niścayo bhavati kvacid bhāti darśanāt । athavā sarvadārthe nāstyevāyaṃ niścayo'nubhavātmabhūtasyaivākārasya niścayaviṣayatvāt । upacārāttatheti cet । na 〈।〉 upacārakalpanā'yogāt ।

<h2 id='434,vii'>434,vii <small><small>(<a href='docExplore?doc_id=PVA_434,vii_434,ix'>PVA_434,vii_434,ix</a>)</small></small></h2>

	na kvacid dṛśyate'rthātmā kenacinmukhyavṛttitaḥ ।
	tadabhāve kuto jātamupacārasya kalpanam ॥ 1110 ॥ (PVA)

<h2 id='434,viii'>434,viii <small><small></small></small></h2>

tasmādayamartha iti niścayo'nādivāsanābalāvalambī nānubhavamātrajanitaḥ । svapne ca nāsti darśanamarthasya tathāpi bhavatyarthaṃ iti niścayaḥ । tasmādarthānubhave 'pi niścayābhāvastadabhāve 'pi bhāva iti na niścayasyaikāntikatā । tataḥ kathantattvavyavasthā ।

<h2 id='434,ix'>434,ix <small><small></small></small></h2>

	kasmādvānubhave nāsti sati sattānibandhane ।

<h2 id='434,x'>434,x <small><small>(<a href='docExplore?doc_id=PVA_434,x'>PVA_434,x</a>)</small></small></h2>

anubhave hi sarvamanubhavanibandhanamasti । tathāpi na niścaya iti kathametat । kathañcinna bhavati sahakārivaikalyāditi cet । na tarhi niścayādanubhavavyavasthā । anubhūte 'pyabhāvāditi yatkiñcidetat । anubhavavyavasthā tu tadākāratayeti na bādhitonubhavo bhāvasya । nahi kāraṇāntarābhāvanibandhano niścayābhāvo'nubhavābhāvaṃ vyavasthāpayituṃ kṣamaḥ । kāraṇāntarameva nāstīti tathā gamyeta natvanubhavābhāvaḥ ।

<h2 id='434,xi'>434,xi <small><small>(<a href='docExplore?doc_id=PVA_434,xi_434,xiii'>PVA_434,xi_434,xiii</a>)</small></small></h2>

	api cedaṃ yadābhāti dṛśyamāne sitādike ॥ 438 ॥
	puṃsāṃ sitādyabhivyaktirūpaṃ saṃvedanaṃ sphuṭam ।
	tatkiṃ sitādyabhivyakteḥ pararūpamathātmanaḥ ॥ 439 ॥

<h2 id='434,xiii'>434,xiii <small><small></small></small></h2>

nahyarthasadbhāvāmātrakamevārthadarśanamavaśyamarthadarśanenārthamātrakādadhikena bhavitavyam । yadi tadadhikaṃ pratibhāsamānād bahistadapyartharūpameva kathamarthadarśanaṃ । tasmādavabhāsamānena tena bhavitavyaṃ । yacca tadā bhāti dṛśyamāne sitādike । parisphuṭaṃ samvedanaṃ । tatsitādyabhivyakteḥ paraṃ vā bhavedapara eveti kalpane yāsau sitādyabhivyaktirbhavatobhimatā ।

<h2 id='434,xiv'>434,xiv <small><small>(<a href='docExplore?doc_id=PVA_434,xiv_434,xv'>PVA_434,xiv_434,xv</a>)</small></small></h2>

	pararūpe'prakāśāyāṃ vyaktau vyaktaṃ kathaṃ sitaṃ ।

<h2 id='434,xv'>434,xv <small><small></small></small></h2>

nahyanabhivyaktena kaścidabhivyajyate tadeva tadabhivyaktirūpaṃ kṛtaṃ samviditaṃ saivābhivyaktiranyā tu parokṣā cakṣurādisaṃsthānīyā bhavatu na sābhivyaktirna ca cakṣurādivyatiriktāsau pramāṇena pratīyate । cakṣurādimātrata eva samīhitasiddheḥ ।

<h2 id='434,xvi'>434,xvi <small><small>(<a href='docExplore?doc_id=PVA_434,xvi'>PVA_434,xvi</a>)</small></small></h2>

saivābhivyaktirapratyakṣā nāpareti cet । yadi nāmāpratyakṣābhivyaktirutpannā saivo<435>tpannāstu kathamarthaḥ prakāśitaḥ । nahyasyotpattāvanyasya kiñcit । arthe'sāviti cet । artha iti kaḥ sambandhaḥ । arthaṃ paśyatīti cet । nanu darśananna pratīyate kathaṃ paśyatīti । arthasya karmabhāvaścet । keyaṃ karmatā nāma । yadyarthamātrādadhikā sā pratīyate । tasyāmapyaparā pratītiḥ । tataḥ karmatā । sāpi pratīyate । tataḥ punaḥ karmateti nānavasthāto muktiḥ । tasmāt ।

<h2 id='435,ii'>435,ii <small><small>(<a href='docExplore?doc_id=PVA_435,ii_435,iii'>PVA_435,ii_435,iii</a>)</small></small></h2>

	jñānaṃ vyaktirna sā vyaktetyavyaktamakhilaṃ jagat ॥ 440 ॥

<h2 id='435,iii'>435,iii <small><small></small></small></h2>

nahyarthasya pradīpādiva prabhāsvararūpamātrotpattirapi tu jñānarūpā vyaktiḥ sā ca yadyapratyakṣā tatkathamartho vyaktaḥ । svarūpeṇa vyaktaścet । sarvasya vyaktatāprasaṅgaḥ । svaviśeṣāditi cet vyarthamanyat jñānaṃ । tathaiva vyaktatā cet । kenedaṃ pratīyate । vyaktyantareṇeti cet । na 〈।〉 yataḥ ।

<h2 id='435,iv'>435,iv <small><small>(<a href='docExplore?doc_id=PVA_435,iv_435,vi'>PVA_435,iv_435,vi</a>)</small></small></h2>

	vyaktervyaktyantaravyaktāvapi doṣaprasaṅgataḥ ।

<h2 id='435,v'>435,v <small><small></small></small></h2>

yena tadapi vyaktyantaranna pratīyata iti svarūpameva pūrvavyaktervyaktaṃ । tasyāpyanyena vyaktirnna pratīyata iti vyaktyantarānugamādanavasthā । tasmātsvarūpameva pratīyamānamabhivyaktiyuktameva pratīyate । anyathābhivyaktametaditi na syātpratītiḥ । yataḥ ।

<h2 id='435,vi'>435,vi <small><small></small></small></h2>

	dṛṣṭyā cājñātasambandhaṃ viśinaṣṭi tayā katham ॥ 441 ॥

<h2 id='435,vii'>435,vii <small><small>(<a href='docExplore?doc_id=PVA_435,vii'>PVA_435,vii</a>)</small></small></h2>

dṛṣṭo'rtha iti dṛṣṭiviśeṣaṇatā pratīyate । na ca viśeṣaṇāgrahaṇe viśeṣaṇaviśiṣṭaviśeṣyagrahaḥ । nanu gauriti viśeṣaṇagrahaṇādeva kiṃ gotvamaparaṃ dṛśyate । na । gotvasyāgovyāvṛttirūpatvāt । na ca pratītirapratītivyāvṛttirūpā bhavateṣyate । tathā satyarthasya svasamvedanatvaprasaṅgaḥ । vyatiriktā ca bhavatā pratītiriṣyate । sā cāpratipannā kathaṃ pratīteḥ iti vyavahāranibandhanaṃ । kathaṃ tarhi vyatiriktapratītyapratītau pratīta iti bhavato 'pi vyavahāraḥ । nahi bhavatāpi pratītirarthaśca tadvyatiriktaḥ pratīyate ityabhyupagamyate । atra ca ।

<h2 id='435,viii'>435,viii <small><small>(<a href='docExplore?doc_id=PVA_435,viii_435,xi'>PVA_435,viii_435,xi</a>)</small></small></h2>

	yasmād dvayārekagatau dvitīyasya darśanam ।

<h2 id='435,ix'>435,ix <small><small></small></small></h2>

nārthapratītikāle darśanapratītirnna pratītikāle'rthasyeti kathaṃ viśiṣṭatāpratītiḥ । tataḥ kathametaditi yuktametat ।

<h2 id='435,x'>435,x <small><small></small></small></h2>

	dvayoḥ saṃsṛṣṭayordṛṣṭau syād dṛṣṭamiti niścayaḥ ॥ 442 ॥

<h2 id='435,xi'>435,xi <small><small></small></small></h2>

dṛṣṭamiti hi niścayo 'pi saṃsṛṣṭaniścaya eva tatastathābhūtānubhavādevānena bhavitavyaṃ bhavanmatyeti na bhavatonyo nyāyaḥ 〈।〉 asmākantu prabalavāsanāpavanapreryamāṇā manonyatrārthapādapapratipacchāyā'nyato niścayapāṇḍupatraprapāta iti niścayamātrakādeva tattvavyavasthitayaḥ । tenārthapratyayo nāsti । na ca nāyamartha iti । niścayaprasavaḥ tasmādasanmataṃ bhavata iti nyāyaḥ । atha ।

<h2 id='435,xii'>435,xii <small><small>(<a href='docExplore?doc_id=PVA_435,xii_435,xiii'>PVA_435,xii_435,xiii</a>)</small></small></h2>

	sarūpaṃ darśanaṃ yasya dṛśyatenyena cetasā ।
	dṛṣṭākhyā tatra cet; siddhaṃ sārūpye'sya svavedanam ॥ 443 ॥

<h2 id='435,xiii'>435,xiii <small><small></small></small></h2>

syādetat 〈।〉 nārthasarūpātmavedanād dṛṣṭo'rtha iti vyavasāyo 'pi tu tathābhūtasyaiva samveda nāntareṇa vedanāt । yathā daṇḍīti daṇḍayuktasya puruṣasya tadvayatiriktena tathābhūtasya samvedanena <436> parigrahe vyavasāyaḥ । na viśeṣaṇaviśeṣyabhūtārthagrahaṇaṃ svasamvedanane kvacidupalabdhamityabhiprāyaḥ । tadayambhavatāṃ svapakṣasyaivopaghātaḥ । tathā hi ।

<h2 id='436,i'>436,i <small><small>(<a href='docExplore?doc_id=PVA_436,i_436,ii'>PVA_436,i_436,ii</a>)</small></small></h2>

	viśeṣaṇaviśeṣyatvaṃ dvayornna paramārthataḥ ।
	kadācitkasyacitkaścidviśeṣyāditayā mataḥ ॥ 1111 ॥ (PVA)

<h2 id='436,ii'>436,ii <small><small></small></small></h2>

na khalu pāramārthiko viśeṣaṇaviśeṣyabhāvaḥ । kadācidviśeṣyasyāpi viśeṣaṇatvena pratīteḥ । tato buddhireva sā tathābhūtā pratīyate । sā ca svasamvedanarūpaiveti siddhaṃ svasamvedanaṃ । yataḥ । siddhaṃ sārūpye'sya svarūpasya vedanaṃ । arthastathābhato nāstyeva । buddhirapi yadi na svasamviditā tadārtha eva viśeṣaṇaviśeṣyabhūtaḥ pratīyata iti prāptaṃ ।

<h2 id='436,iii'>436,iii <small><small>(<a href='docExplore?doc_id=PVA_436,iii_436,iv'>PVA_436,iii_436,iv</a>)</small></small></h2>

	athātmarūpanno vetti pararūpasya vit katham ॥

<h2 id='436,iv'>436,iv <small><small></small></small></h2>

yadyātmarūpaṃ na vetti pararūpameva tarhi vetti । tasya ca na viśeṣaṇaviśeṣyabhāva iti kathantadviśiṣṭatāpratītiḥ । atha tadrūpandarśanamutpannaṃ na tu svarūpasamvedanaṃ । pareṇa punastadrūpeṇa tasya darśane sati dṛṣṭākhyā 〈।〉 nanvadṛṣṭiviśeṣasya prathamaṃ grahaṇe punaranyena tadviśeṣaṇatvasya kathaṃ pratītiḥ । atha paścātpratīyate tenāyamadoṣa iti ।

<h2 id='436,v'>436,v <small><small>(<a href='docExplore?doc_id=PVA_436,v_436,viii'>PVA_436,v_436,viii</a>)</small></small></h2>

tadasamyak 〈।〉 yataḥ 〈।〉

<h2 id='436,vi'>436,vi <small><small></small></small></h2>

	tadrūpavedane tasya paścādanyena cetasā ।
	tadrūpataiva tasyāstu na tu meyaviśiṣṭatā ॥ 1112 ॥ (PVA)

<h2 id='436,vii'>436,vii <small><small></small></small></h2>

meyo hi dṛṣṭyaviśiṣṭa eva svapratītikāle viditaḥ । taduttarakālantu tadrūpavedane tadrūpataivāstu na tu tayā tasya svaviśiṣṭavedanaṃ ।

<h2 id='436,viii'>436,viii <small><small></small></small></h2>

	anyathā viditaṃ pūrva manyathā vedyatenyadā ।
	yadi kasyātra satyatvamiti nedaṃ pratīyate ॥ 1113 ॥ (PVA)

<h2 id='436,ix'>436,ix <small><small>(<a href='docExplore?doc_id=PVA_436,ix_436,xi'>PVA_436,ix_436,xi</a>)</small></small></h2>

athāpi syād 〈।〉 yadyapi prathamamadarśanaṃ viśeṣaṇasya tathāpi paścāddarśane ko virodhaḥ । tadapyasat । yataḥ ।

<h2 id='436,x'>436,x <small><small></small></small></h2>

	yadyasaṃsṛṣṭayordṛṣṭirviśeṣaṇaviśeṣyayoḥ ।
	viśeṣaṇaviśeṣyatvaṃ tadā naiva pratīyate ॥ 1114 ॥ (PVA)

<h2 id='436,xi'>436,xi <small><small></small></small></h2>

nahi sadā kevalakevalayordarśanamātrādviśeṣaṇaviśeṣyatā śakyā pratyetuṃ । api ca ।

<h2 id='436,xii'>436,xii <small><small>(<a href='docExplore?doc_id=PVA_436,xii_436,xiv'>PVA_436,xii_436,xiv</a>)</small></small></h2>

	sārūpyādvedanākhyā ca prāgeva pratipāditā ॥ 444 ॥

<h2 id='436,xiii'>436,xiii <small><small></small></small></h2>

nahi sārūpyamātrodaye tadvedanaṃ । sarūpametaditi pareṇa vedanamasambhavi । tathā hi ।

<h2 id='436,xiv'>436,xiv <small><small></small></small></h2>

	dṛṣṭayoreva sārūpyagrahorthañca va dṛṣṭavān ।
	prāk kathandarśanenāsya sārūpyaṃ sodhyavasyati ॥ 445 ॥
	sārūpyamapi necchedyaḥ tasya nobhayadarśanaṃ ।
	tadārtho jñānamiti ca jñāte ceti gatā kathā ॥ 446 ॥

<h2 id='436,xvi'>436,xvi <small><small>(<a href='docExplore?doc_id=PVA_436,xvi'>PVA_436,xvi</a>)</small></small></h2>

nahi kevaladarśane sārūpyapratītiḥ । anena sadṛśamiti pratīteḥ । atītānāgatayoścārthadarśanayorasahapratīteśca naivaṃ pratītiḥ । tadadhyāhāre 'pi jñānameva nārthapratītiḥ । punastatrāpyasvasamvedane'navasthādoṣa ukta eva । yastu sārūpyamapi necchati tasyārtho na pratīyate । tadāropasyāsambhavāt । paścā〈d〉 darśanamarthavilakṣaṇena rūpeṇa pratīyamānaṃ na tadrūpatayā tadityā<437>ropyate । tadrūpatānabhyupagamāt । svarūpeṇa ca pratīyamānaṃ padārthāntarameva tataḥ korthaḥ kimvijñātaṃ keneti gatā katheyamati tūṣṇīmāsitavyaṃ । dṛśyate cet ।

<h2 id='437,ii'>437,ii <small><small>(<a href='docExplore?doc_id=PVA_437,ii_437,iii'>PVA_437,ii_437,iii</a>)</small></small></h2>

nanu cārthatayā samupalabhyante stambhādayaḥ । nahi dṛṣṭe'nupapannannāma । dattamatrottaraṃ । yadi dṛṣṭaṃ svarūpeṇa dṛṣṭamiti tasmātpararūpaṃ dṛśyamāne sitādike yadābhāti tadyadi syād tadā vyaktaṃ sitādikaṃ na syāt ।

<h2 id='437,iii'>437,iii <small><small></small></small></h2>

	atha svarūpaṃ sā tarhi svayameva prakāśate ।
	yattasyāmaprakāśāyāmarthaḥ syādaprakāśitaḥ ॥ 447 ॥

<h2 id='437,iv'>437,iv <small><small>(<a href='docExplore?doc_id=PVA_437,iv'>PVA_437,iv</a>)</small></small></h2>

svarūpameva yadi tadabhivyakterjñānarūpāyāstadā svayameva tatprakāśate parasya prakāśakasyābhāvāt । atha na svarūpeṇa prakāśate tadā tadrūpāprakāśane'rthaḥ syādaprakāśitaḥ । pratibhāsamānarūpāprakāśane nārthaḥ prakāśate nāma । atra hi parokṣasyārthaḥ । yadetad grāhyaspaṣṭākārapratibhāsanametat buddheḥ parokṣatāyāṃ pratibhāsamānasya parokṣatā tataḥ pratibhāsamānaspaṣṭarūpāprakāśanameva । tathā sati । anumānajñānavadarthaḥ parokṣa eva bhavet । anumāne 'pi spaṣṭapratibhāsaparokṣatayaiva parokṣatā । tasyāpyanumānajñānasya yadyaspaṣṭa ākāro na prakāśeta tatrāpi nārthapratipattirbhavet । tasmādanātmavedane sarvārthādarśanameveti sthitametat svasamvedanamvijñānamiti ।

<h2 id='437,v'>437,v <small><small>(<a href='docExplore?doc_id=PVA_437,v_437,viii'>PVA_437,v_437,viii</a>)</small></small></h2>

	etenātmavitpakṣe sarvārthādarśanena ye ।
	apratyakṣāṃ dhiyaṃ prāhuste 'pi nivaṇṇitatottarāḥ ॥ 448 ॥
	iti ।

<h2 id='437,vi'>437,vi <small><small></small></small></h2>

	nyāyaḥ pūrvaka evātra yadi svāṅgāpravedanam ।
	avedikā bhaved buddhirarthasya syasya cātmanaḥ ॥ 1115 ॥ (PVA)

<h2 id='437,viii'>437,viii <small><small></small></small></h2>

nārthasya vedikā pratibhāsasya parokṣatvāt, nātmano'nabhyupagamāt । kiñca । sukhaduḥkharāgadveṣādayaḥ svasamviditā evopajāyante te ca bodhasvabhāvā eva tato buddherapratyakṣatā pratyakṣabādhitā kathamabhyupagamagocaraḥ । atha na buddhisvabhāvāstadasat ।

<h2 id='437,ix'>437,ix <small><small>(<a href='docExplore?doc_id=PVA_437,ix_437,x'>PVA_437,ix_437,x</a>)</small></small></h2>

	āśrayālambanābhyāsabhedād bhinnapravṛttayaḥ ।
	sukhaduḥkhā bhilāṣādibhedā buddhaya eva tāḥ ॥ 449 ॥

<h2 id='437,x'>437,x <small><small></small></small></h2>

āśrayabhedastāvat cakṣurādijanitaṃ parasparavibhinnameva sukhaṃ rūpādiviṣayañca । tathābhyāsātsamānacakṣurādiviṣayatve paṭutarāditā । ālambanādijanitaṃ ca vijñānameva na viṣayādikaṃ । yadi viṣayo 'pi vijñānasāmagrīta evodayamāsādayeddatta etasmai jalāñjaliḥ । tatomīṣāṃ parokṣatābhyupagame 'dhyakṣabādhanaṃ । yataḥ ।

<h2 id='437,xi'>437,xi <small><small>(<a href='docExplore?doc_id=PVA_437,xi_438,i'>PVA_437,xi_438,i</a>)</small></small></h2>

	pratyakṣāstadviviktañca nānyatkiñcidvibhāvyate ।

<h2 id='437,xii'>437,xii <small><small></small></small></h2>

yatta〈j〉jñānaṃ grāhakasyāvibhāvyatāyāṃ pratyakṣatvameva svasamvedanamucyata ityasakṛduktametat । athānyena vijñānena vedanameṣāmabhyupagamyate । tathā ca sati ।

<h2 id='437,xiii'>437,xiii <small><small></small></small></h2>

	yattajjñānaṃ paro 'pyenāṃ bhuñjītānyena vidyadi ॥ 450 ॥

<h2 id='437,xiv'>437,xiv <small><small></small></small></h2>

anyena hi vijñānena parasantānavartino 'pi sukhādoya vedyante । tataḥ parasukhādivedanepi

<438>

<h2 id='438,i'>438,i <small><small></small></small></h2>

sukhitādikaṃ bhavet । nahi grāhyatayā'nyena vedane samvedane svaparasukhayoḥ kaścidviśeṣaḥ । ātmīyasukhavedane sukhateti cet । na 〈।〉 parakīyasyāpyālhādātmakatvāt । na parakīyo vahniradāhakañcandanamvā parakīyamanālhādakaṃ । atha ।

<h2 id='438,ii'>438,ii <small><small>(<a href='docExplore?doc_id=PVA_438,ii'>PVA_438,ii</a>)</small></small></h2>

	manasvino yathātma yamāhlādayati candanaṃ ।
	parakīyasya kintattvaṃ dahanātmakameva tat ॥ 1116 ॥ (PVA)
	amanasvini kā vārtā tasyātmīyaḥ sukhodayaḥ ।
	parasya sukhasamvittāvevameva prakalpyatāṃ ॥ 1117 ॥ (PVA)
	yadāsmīyamanutpannaṃ tadāsya sukhitā na kiṃ ।
	svasukhena sūkhitvañcenna svarūpāvibhedataḥ ॥ 1118 ॥ (PVA)
	dūratvāttasya rūpasya vedane kaiva dūratā ।
	asaṃsparśādanevañcet saṃsparśe syātsvavadanaṃ ॥ 1119 ॥ (PVA)
	sarvātmanā hi saṃsparśaḥ svasamvedanalakṣaṇaḥ ।
	ekadeśena saṃsparśe na tatsyādanyavedanaṃ ॥ 1120 ॥ (PVA)

<h2 id='438,vii'>438,vii <small><small>(<a href='docExplore?doc_id=PVA_438,vii'>PVA_438,vii</a>)</small></small></h2>

yadi sarvātmanātmani śarīre cānupraveśaḥ sukhādeḥ svasamvedanamātmaśarīraṃ vā prāptaṃ । samvidite sākṣādanyathā vānupraveśaḥ । sarvātmanā vedakasya svasamvedanameva prāptaṃ । samvedanasyaivaṃ lakṣaṇatvāt । parasukhamapi yadyanupraviśet bhavedeva svasaṃvedanaṃ anyathā tadvedanāyogāt । athānanupraveśe 'pi sukhavedanamavibhāgānna bhavati । vibhāgasya sambhavāt ko vibhāgaḥ । tajjā tatpratibhāsā sukhabuddhirnna yathākathañcit । parasukhavedane tu na tataḥ parasukhādutpannā sākṣālliṅgata evotpannā na viṣayādasāvanumānena parasukhasamvedanāt । tadrūpapratibhāsapratyakṣataśca ātmasamvedanamiti vibhāgaḥ । atrāha ।

<h2 id='438,viii'>438,viii <small><small>(<a href='docExplore?doc_id=PVA_438,viii_438,x'>PVA_438,viii_438,x</a>)</small></small></h2>

	tajjā tatpratibhāsā vā yadi dhīrvetti nāparā ।
	ālambamānasyānyasyāpyastyavaśyamidaṃ dvayam ॥ 451 ॥

<h2 id='438,ix'>438,ix <small><small></small></small></h2>

anyo 'pi parasukhamālambamānastatsvarūpameva gṛhṇāti tatastatpratibhāsitā'bhyupagamādeva prasiddhāḥ । tato liṅgadarśanaṃ cakṣurādisamānamiti tajjatvamevāpatitamarthata iti dvayamiti na viśeṣaḥ ।

<h2 id='438,x'>438,x <small><small></small></small></h2>

	atha notpadyate tasmānna ca tatpratibhāsinī ।
	sā dhīrniviṣayā prāptā; sāmānyañca tadagrahe ॥ 452 ॥
	na gṛhyata iti proktaṃ; na ca tadvastu kiñcana ।

<h2 id='438,xii'>438,xii <small><small>(<a href='docExplore?doc_id=PVA_438,xii'>PVA_438,xii</a>)</small></small></h2>

abhyupagamaḥ pramāṇabalāvalambī na bhavati । tenāyameva paramārthaḥ । liṅgādutpattimāsādayantyupalabhyate buddhirnnārthānnāpi tatpratibhāsinī । evantarhi viṣayalakṣaṇasyābhāvānna parasukhādikaṃ viṣaya iti na viṣayākārosau parasukhasamvedanāvabhāsī sāmānyamavabhāsate । tatrānumānasya sāmānyaviṣayatvāditi cet 〈।〉 na । sāmānyasya vyaktyagrahe grahaṇābhāvāditi pratipāditam । sāmānyasya vyaktyakṣarākāraśūnyatvāditi ca । buddhirapi tarhi tadākāraśūnyaiva । tato buddhyākārosau na syāditi cet ।

<h2 id='438,xiii'>438,xiii <small><small>(<a href='docExplore?doc_id=PVA_438,xiii_439,i'>PVA_438,xiii_439,i</a>)</small></small></h2>

tadasat ।

<h2 id='438,xiv'>438,xiv <small><small></small></small></h2>

	upadhānānurāgo hi dhiyāṃ nāsambhavī mataḥ ।
	bhāvanābalato buddhistadākāreti lokavit ॥ 1121 ॥ (PVA)

<h2 id='438,xv'>438,xv <small><small></small></small></h2>

ata evāha ।

<h2 id='438,xvi'>438,xvi <small><small></small></small></h2>

	tasmādarthāvabhāsosau nānyastasyā dhiyastataḥ ॥ 453 ॥
	siddhe pratyakṣabhāvātmavidau;

<439>

<h2 id='439,i'>439,i <small><small></small></small></h2>

buddhisvabhāvatāyāmākārasya pratyakṣatātmavedanañca prasiddhaṃ । yadi nāmānumānaṃ parasukhasvabhāve । tadanyathākāre tu svasamvedanameva । tadapi parasukhasyaiva rūpamiti cet । na 〈।〉 pareṇāvedanāt । parapratyayena bādhyamānaṃ kathantasya rūpaṃ । nahi tasya vyavadhānādisambhavaḥ । vyavahitañca kathamātmīyaṃ sukham । tena tatsambandhitayā vedanāditi cet । na 〈।〉 parasya sambandhitāpratītyabhāvāt ।

<h2 id='439,ii'>439,ii <small><small>(<a href='docExplore?doc_id=PVA_439,ii_439,iv'>PVA_439,ii_439,iv</a>)</small></small></h2>

	pareṇāviditaṃ rūpaṃ tavāstīti vadannasau ।
	rājaśāsanasopānaprakrameṇoparisthitaḥ ॥ 1122 ॥ (PVA)

<h2 id='439,iii'>439,iii <small><small></small></small></h2>

na paro 'pi vicārayaṃstava samvedanamevambhūtamastīti niścinoti । mamaiva pratītireṣā nāsya pratītiriyamiti pratīteḥ । atha paro 'pi tadeva rūpamavagacchati । tathāpi na sukhabhogī, pratyakṣeṇa hi sukhopabhogāt nānumānena । atrocyate ।

<h2 id='439,iv'>439,iv <small><small></small></small></h2>

	gṛhṇāti tān punaḥ ।
	nādhyakṣamiti ced eṣa kuto bhedaḥ samarthayoḥ ॥ 454 ॥

<h2 id='439,v'>439,v <small><small>(<a href='docExplore?doc_id=PVA_439,v_439,vi'>PVA_439,v_439,vi</a>)</small></small></h2>

pratyakṣaṃ hi svarūpasākṣātkaraṇameveti pratipāditaṃ । tataḥ samānākārayoreṣa eva bhedo na yuktaḥ 〈।〉 kāraṇabhedādbheda iti cet । svarūpagata eva tarhi bhedo yadi nāma kāraṇamantareṇopapattiriti kāraṇabhedo'bhyupagamyate । bhedastu svarūpagata eva yuktaḥ । sākṣātkaraṇantu svarūpaṃ dvayorapīti na kāraṇabhedo yuktaḥ । dṛśyate cet । svarūpabhedo 'pyabhyupagamyatāṃ । tataḥ samānākāratā na yuktā । atha kāraṇabhedād bodharūpatāviśeṣaḥ । na spaṣṭākārasya bodharūpatāviśeṣe 'pi pratyakṣatvāt ।

<h2 id='439,vi'>439,vi <small><small></small></small></h2>

	adṛṣṭaikārthayogādeḥ saṃvido niyamo yadi ।
	sarvathānyo na gṛhṇīyāt saṃvidbhedo 'pyapoditaḥ ॥ 455 ॥

<h2 id='439,vii'>439,vii <small><small>(<a href='docExplore?doc_id=PVA_439,vii'>PVA_439,vii</a>)</small></small></h2>

athāpi syādadṛṣṭavaśādākārābhede 'pi pratyakṣetaratvaniyamaḥ । tathākṣayogādekārthasamavāyataśca । tathāhi । ātmīyaṃ sukhamātmīyātmasamavetaṃ parakīyantu na tathā । tena parasukhavedanena sukhitvaṃ । yadyākārabhedamantareṇa sākṣātkaraṇasambhavādapi pratyakṣāpratyakṣatālakṣaṇo niyamaḥ । tadā pratyakṣatāyāmapi pratyakṣatā'pratyakṣatāniyama iti prāptam । tathā ca sati kimarthabhedādiparikalpanayā । adṛṣṭayogādikameva vastu tathānyathā ca bhaviṣyati sukhameva duḥkhādikamiti । tato na bhedo yuktaḥ । etadapyadṛṣṭabhedādeveti cet । bhavatu svasamvedanamākārabhedo 'pi tathāstu । tata eva sarvathā'nyo na gṛhṇīyāt । samānārthatāyāmapi samvidbhedo'podita eva । cakṣurādikamapi spaṣṭabhedādeva parikalpyate । tathāhi ।

<h2 id='439,viii'>439,viii <small><small>(<a href='docExplore?doc_id=PVA_439,viii_439,ix'>PVA_439,viii_439,ix</a>)</small></small></h2>

	prathamaṃ spaṣṭatādṛṣṭirataḥ pratyakṣatāsthitiḥ ।
	na pratyakṣānmayā dṛṣṭamaspaṣṭamidamīkṣitam ॥ 1123 ॥ (PVA)

<h2 id='439,ix'>439,ix <small><small></small></small></h2>

spaṣṭātāmeva lokaḥ prathamaṃ pratipattyā viṣayīkurvāṇaḥ pratyakṣatāmavagacchati । yataḥ । satyapi cakṣurādikāraṇatve yadi vaiśadyaṃ pratibhāsitāyā nāvagacchati । kimapi mayā'spaṣṭameva dṛṣṭanna na pratyakṣeyaṃ pratipattiriti lokasyeyamekavākyatā । arthedriyajatve pratyakṣatā spaṣṭatāyāmiti vadet । tathāhi ।

<h2 id='439,x'>439,x <small><small>(<a href='docExplore?doc_id=PVA_439,x_440,ii'>PVA_439,x_440,ii</a>)</small></small></h2>

	spaṣṭatvād grahaṇaṃ samyak indriyātsannidhānavit ।
	nāsya dvayasyāsadbhāvād dvayasyāptiḥ kathañcana ॥ 1124 ॥ (PVA)

<440>

<h2 id='440,i'>440,i <small><small></small></small></h2>

yadeva khalu sannihitatvena spaṣṭatayā ca pratīteḥ viṣayaḥ sa eva pratyakṣasammato lokasya, na cendriyāt vinā sannidhānapratītiḥ । tadaṅgavikalatvādapratyakṣatā bhavet ।

<h2 id='440,ii'>440,ii <small><small></small></small></h2>

tadetadasat । yataḥ ।

<h2 id='440,iii'>440,iii <small><small>(<a href='docExplore?doc_id=PVA_440,iii_440,v'>PVA_440,iii_440,v</a>)</small></small></h2>

	na sannidhānetarate pratyakṣetarakāraṇam ।
	anyathā dūradṛṣṭasya gṛdhrairnnādhyakṣatā bhavet ॥ 1125 ॥ (PVA)

<h2 id='440,iv'>440,iv <small><small></small></small></h2>

tathāhi । kaścid dūradarśī puruṣaḥ । kaścidanyathā । tataḥ kintayoḥ samvedanasya pratyakṣetarate । athāpi syāttadeva tasya vispaṣṭamadūramiti gīyate ।

<h2 id='440,v'>440,v <small><small></small></small></h2>

dṛṣṭiśaktivyapekṣaiva dūrādūravyavasthitiḥ ।

<h2 id='440,vi'>440,vi <small><small>(<a href='docExplore?doc_id=PVA_440,vi_440,viii'>PVA_440,vi_440,viii</a>)</small></small></h2>

yo hi yat spaṣṭatayā draṣṭumalam । tadeva tasyādūramiti cet । yadyevaṃ ।

<h2 id='440,vii'>440,vii <small><small></small></small></h2>

	spaṣṭadṛṣṭasya sarvasya yadyadūratvamucyate ।
	tadabhāvesya dūratvamindriyannāsya kāraṇam ॥ 1126 ॥ (PVA)

<h2 id='440,viii'>440,viii <small><small></small></small></h2>

tasmātsamānaspaṣṭāvabhāsayorindriyamanovijñānayornna pratyakṣetaratāvyavasthitiriti nyāyopetametat । sarvathā parasukhavedane 'pi sākṣātkaraṇena sukhito bhavet । asākṣātkaraṇe ca sākāratayā svasamvedanameva ।

<h1 id='2.1.2.7.3.2'>2.1.2.7.3.2</h1>

<(kha) yogināmanāturatā>

<h2 id='440,ix'>440,ix <small><small>(<a href='docExplore?doc_id=PVA_440,ix_440,x'>PVA_440,ix_440,x</a>)</small></small></h2>

	yeṣāñca yoginonyasya pratyakṣeṇa sukhādikaṃ ।
	vidanti tulyānubhavāstadvatte 'pi syurāturāḥ ॥ 456 ॥

<h2 id='440,x'>440,x <small><small></small></small></h2>

yeṣāṃ lo kā ya ta mī māṃ sa kā nāṃ yoginaḥ santi kaṇādādīnāṃ te niyamena pratyakṣeṇa parasukhādikaṃ vidantīti 〈।〉 te 'pi yogino rāgādiyogino bhaveyuḥ । śeṣastu prapañcaḥ kṛta eva na punaḥ kriyate । atha ।

<h2 id='440,xi'>440,xi <small><small>(<a href='docExplore?doc_id=PVA_440,xi_440,xiv'>PVA_440,xi_440,xiv</a>)</small></small></h2>

	viṣayendriyasampātābhāvātteṣāṃ tadudbhavaṃ ।

<h2 id='440,xii'>440,xii <small><small></small></small></h2>

	nodeti duḥkhamiti cet;

<h2 id='440,xiii'>440,xiii <small><small></small></small></h2>

atha yasyendriyaviṣayasannipāte sukhādikamudeti sa eva sukhītyādivyapadeśamarhati । na ca yoginastryādiviṣayasannikarṣātsukhādyudayaḥ tatastasya na tathātvaṃ । tasya hi tatsukhādikaṃ yadindriyaviṣayajanitaṃ ।

<h2 id='440,xiv'>440,xiv <small><small></small></small></h2>

tadapyasat । yataḥ ।

<h2 id='440,xv'>440,xv <small><small>(<a href='docExplore?doc_id=PVA_440,xv_440,xviii'>PVA_440,xv_440,xviii</a>)</small></small></h2>

	na vai duḥkhasamudbhavaḥ ॥ 457 ॥
	duḥkhāsamvedanaṃ kintu duḥkhajñānasasudbhavaḥ ।
	nahi duḥkhādyasamvedyaṃ pīḍānugrahakāraṇaṃ ॥ 458 ॥

<h2 id='440,xvii'>440,xvii <small><small></small></small></h2>

yataḥ ।

<h2 id='440,xviii'>440,xviii <small><small></small></small></h2>

tathāhi । parasparasparśanendriyasaṅgamādupajātaṃ sukhaṃ strīpuṃsayoḥ kinna sādhāraṇaṃ romāñcādikamupajanayati । tathā citsādhāraṇapratītataiva bhavet । tasmāt samvedane sati sukhitā

<441>

<h2 id='441,i'>441,i <small><small>(<a href='docExplore?doc_id=PVA_441,i_441,ii'>PVA_441,i_441,ii</a>)</small></small></h2>

nānyathā । na codayamātraṃ cakṣurādisaṃyogo vā nāstīti samānasukhatā dvayorapi bhavedasvasamvedane । tasya tatra bhāvanā nāstīti cet । na 〈।〉 bhāvanāyāḥ sukhodayamātre vyāpārastaccotpannaṃ sukhamiti tulyānubhavau syātāṃ । tava kathamayamvibhāga iti cet । āha ।

<h2 id='441,ii'>441,ii <small><small></small></small></h2>

	bhāsamānaṃ svarūpeṇa pīḍā duḥkhaṃ svayaṃ yadā ।
	na tadālambanaṃ jñānaṃ na tadaivaṃ prasajyate ॥ 459 ॥

<h2 id='441,iii'>441,iii <small><small>(<a href='docExplore?doc_id=PVA_441,iii_441,iv'>PVA_441,iii_441,iv</a>)</small></small></h2>

yasya svasamvedanaṃ sukhaṃ sa sukhī । yasya tu samvedanāntareṇa yoginaḥ parasukhādyālambanamātrakaṃ tasya yogino na rāgādiyogitā । tena te yoginaḥ tadduḥkhādinā nāturāḥ । agnyādāvanubhave kathamāturāditeti cet । yogināntu tadabhāvāt । anyeṣāṃ kathambhavatīti cet । na । bāhyādīnāṃ tathaiva samvedyatvāt । sukhādikantu yatsva samvedanena karoti na tadanyeneti na tulyānubhavāḥ sarve bhavanti tadvidaḥ ।

<h2 id='441,iv'>441,iv <small><small></small></small></h2>

	bhinne jñānasya sarvasya tenālamvanavedane ।
	arthasārūpyamālamba ātmā vittiḥ svayaṃ sphuṭaḥ ॥ 460 ॥

<h2 id='441,v'>441,v <small><small>(<a href='docExplore?doc_id=PVA_441,v'>PVA_441,v</a>)</small></small></h2>

tadākārādhānasamarthaṃ samvedanasyālambanam । ātmarūpantu svaprakāśaṃ vedana ataḥ sukhasya svasamvedanamāturīkaroti na tadākāropadhānamātrāt । ko viśeṣastayoriti cet । na kaścitparamārthataḥ । na hi sukhasya tadākārasya ca kaścidviśeṣaḥ । kevalamātmānamavaṣṭabdhaṃ tena manyamāno duḥkhyahamiti vyavasyati 〈।〉 yogī tu na tatheti na tathāsya sukhitā । tasmādvijñānaṃ svasamvedanamevānyathā sukhādivibhāgāsambhavaḥ ।

<h2 id='441,vi'>441,vi <small><small>(<a href='docExplore?doc_id=PVA_441,vi_441,vii'>PVA_441,vi_441,vii</a>)</small></small></h2>

nanu ca prajñādayo 'pi bhāvanāviśeṣādeva । na ca teṣāṃ vilakṣaṇatvaṃ pratimāsamānādarthāt । na cāsāvarthaḥ prajñādisvabhāvaḥ । tatra bhāvanāyā apravṛtteḥ । nahi tatrārthasya bhāvanābhisaṃskārikatā । tasmādarthavyatiriktā parā prajñā na sā sākārā ।

<h2 id='441,vii'>441,vii <small><small></small></small></h2>

nanu prajñādayo na vijñānasvabhāvāstatastadanākāratāyāmapi na bijñānamanākāraṃ । tadasat ।

<h2 id='441,viii'>441,viii <small><small>(<a href='docExplore?doc_id=PVA_441,viii_441,x'>PVA_441,viii_441,x</a>)</small></small></h2>

	tattvapravicayaḥ prajñā kathantattvāgrahe 'pi sā ।
	arthagrahe 'pyanākārā sā cedvijñānamapyataḥ ॥ 1127 ॥ (PVA)

<h2 id='441,ix'>441,ix <small><small></small></small></h2>

yadi tadarthaviśeṣagrāhiṇyapi prajñā nirākārā vijñāna 〈ma〉pyarthagrāhi kinna nirākāraṃ । nirākāramastu tadapīti cet । na sadetat yataḥ ।

<h2 id='441,x'>441,x <small><small></small></small></h2>

	prajñā nāma jhaṭityeva viśuddhārthāvabhāsanaṃ ।
	tathānumānamanyasya prajñātvānupapattitaḥ ॥ 1128 ॥ (PVA)

<h2 id='441,xi'>441,xi <small><small>(<a href='docExplore?doc_id=PVA_441,xi_441,xii'>PVA_441,xi_441,xii</a>)</small></small></h2>

tacca sākārameveti pratipāditameva pratipādayiṣyate ca । yadi ca vijñānaṃ svasaṃvedanaṃ neṣyate । tadā na kadācidasya pratipattiriti vyavahārābhāva eva । tadāha ।

<h2 id='441,xii'>441,xii <small><small></small></small></h2>

	api cādhyakṣatā'bhāve dhiyaḥ syālliṅgato gatiḥ ।
	taccākṣamartho dhīḥ pūrvo manaskāro 'pi vā bhavet ॥ 461 ॥
	kāryakāraṇasāmagryāmasyāṃ sambandhi nāparaṃ ।
	sāmarthyādarśanāttatra nendriyaṃ vyabhicārataḥ ॥ 462 ॥

<442>

<h2 id='442,i'>442,i <small><small>(<a href='docExplore?doc_id=PVA_442,i_442,iv'>PVA_442,i_442,iv</a>)</small></small></h2>

pratyakṣatābhāve parokṣaviṣayamanumānaṃ pravartate । tacca liṅgaṃ tacca liṅgamakṣādikameva manaskāraparyantaṃ । anyasya sambandhitābhāvāt । arthāpattirapi sambandhidarśanādevānyathā nopapadyata iti tasyāvṛtteḥ । tatra tāvannedriyaṃ vyabhicārataḥ । avyabhicāri hi liṅganna cendriyamanyathā no ghaṭate kāraṇatvenābhyupagamāt । samarthatā cādṛṣṭakāryasya na niścīyate । tathārthaḥ । tasyāpīndriyavadeva vyabhicāraḥ ।

<h2 id='442,ii'>442,ii <small><small></small></small></h2>

	tathārtho dhīmanaskārau jñānaṃ tau ca na sidhyataḥ ।

<h2 id='442,iii'>442,iii <small><small></small></small></h2>

dhiyosiddhatvādaliṅgatā । sādhyā hi sā । manaskārastu saiva pūrvā dhīḥ । sā codayakāle na siddhā'nyadā kathaṃ sidhyet । yataḥ ।

<h2 id='442,iv'>442,iv <small><small></small></small></h2>

	nāprasiddhasya liṅgatvaṃ;

<h2 id='442,v'>442,v <small><small>(<a href='docExplore?doc_id=PVA_442,v_442,ix'>PVA_442,v_442,ix</a>)</small></small></h2>

prasiddhena hi liṅgena bhavitavyamanyathā liṅgatve sarvameva liṅgamiti sarva sarvasya sidhyet । athāpi syādarthastāvad vyaktaḥ pratyakṣaprasiddha eva । anyathā yo nāmāstīti vyavahāro 'pi na syādityandhamūkaṃ jagatsyāt । na ca vyakto'rtho'rthasattāmātrādanyathā sarvavyaktiprasaṅgena sarva〈sya〉sarvadarśitvaprasaṅgaḥ । tasmādyato vyaktatvamarthasya sā buddhiḥ । ata evāha । na hyajñāte'rthe kaścid buddhimupalabhate । jñāte tvanumānādavagacchatīti ।

<h2 id='442,vi'>442,vi <small><small></small></small></h2>

	api cādhyakṣatābhāve dhiyaḥ syālliṅgato gatiḥ ।
	taccākṣamartho dhīḥ pūrvo manakāro 'pi vā bhavet ॥ 1129 ॥ (PVA)

<h2 id='442,viii'>442,viii <small><small></small></small></h2>

atrottaraṃ ।

<h2 id='442,ix'>442,ix <small><small></small></small></h2>

	vyaktirarthasya cenmatā ॥ 461 ॥
	liṅgaṃ; saiva nanu jñānaṃ vyaktorthonena varṇiṇataḥ ।
	vyaktāvananubhūtāyāṃ tadvyaktatvāviniścayāt ॥ 464 ॥

<h2 id='442,xi'>442,xi <small><small>(<a href='docExplore?doc_id=PVA_442,xi'>PVA_442,xi</a>)</small></small></h2>

yadi vyaktirliṅgamathāpi vyaktorthaḥ sarvathā vyaktyanubhave na prayojanaṃ । vyaktyanubhavapurassaratvādvyaktānubhavasya ekadā svatantrā vyaktiranumīyate'nyadā viśeṣaṇabhūtā । sarvathānubhavena bhavitavyaṃ pratyakṣataḥ । anumānenānubhave'navasthā । sā cārthasya vyaktiḥ pratyakṣā buddhirapi pratyakṣaiva । tasmātparokṣatayā vyakterarthaḥ parokṣa eva bhavet । tato na liṅgam । atha karmatayā pratibhāmamāno'rtho grāhyatāparanāmikayā liṅgaṃ nahi karmatā kriyāmantareṇa bhavati । buddhiśca kriyā । tadāha

<h2 id='442,xii'>442,xii <small><small>(<a href='docExplore?doc_id=PVA_442,xii_442,xvi'>PVA_442,xii_442,xvi</a>)</small></small></h2>

sā bahirddeśasambaddhā pratyakṣamupalakṣyate ।

<h2 id='442,xiii'>442,xiii <small><small></small></small></h2>

atrocyate ।

<h2 id='442,xiv'>442,xiv <small><small></small></small></h2>

	kriyākṛte viśeṣe hi karmatā nānyathā kvacit ।
	kriyākṛto viśeṣaścet kriyāmātrenumā bhavet ॥ 1130 ॥ (PVA)

<h2 id='442,xvi'>442,xvi <small><small></small></small></h2>

yadi karmatā nāma kriyākṛto viśeṣaḥ kriyāmātramevānumīyatām । na buddhikriyānumānaṃ । na cānyā kācitkriyā padārtharūpāt । tathā hi ।

<h2 id='442,xvii'>442,xvii <small><small>(<a href='docExplore?doc_id=PVA_442,xvii_443,iii'>PVA_442,xvii_443,iii</a>)</small></small></h2>

	karmasthā vā kriyocyeta kartṛsthā vā parā na hi ।
	karttasthā karttṛto nānyā karmasthā nāsti karmataḥ ॥ 1131 ॥ (PVA)

<443>

<h2 id='443,i'>443,i <small><small></small></small></h2>

tato na darśanaṃ dṛśyamānādanyato vā paraṃ । atha grāhyatayā'rtha eva vedyate buddhistu grāhakatayaiva । evaṃ hi pratītirmayā buddhyā gṛhīto'rtha iti ।

<h2 id='443,ii'>443,ii <small><small></small></small></h2>

tadapyasat ।

<h2 id='443,iii'>443,iii <small><small></small></small></h2>

	karaṇatvaṃ tadā buddheḥ grahaṇantu tataḥ paraṃ ।
	tadevāstu parā buddhiḥ kimarthamupakalpyate ॥ 1132 ॥ (PVA)

<h2 id='443,iv'>443,iv <small><small>(<a href='docExplore?doc_id=PVA_443,iv_443,viii'>PVA_443,iv_443,viii</a>)</small></small></h2>

darśanaṃ paramārthāccet gṛhyeta dvayarūpatā ।

<h2 id='443,v'>443,v <small><small></small></small></h2>

	athārthasyaiva kaścitsa viśeṣo vyaktiriṣyate ।

<h2 id='443,vi'>443,vi <small><small></small></small></h2>

kriyākṛtaḥ tadā ।

<h2 id='443,vii'>443,vii <small><small></small></small></h2>

	nānutpādavyayavato viśeṣo'rthasya kaścana ॥ 465 ॥

<h2 id='443,viii'>443,viii <small><small></small></small></h2>

nahi buddhyā gṛhyamāṇo'rtha utpattimān tadāṅgīkriyate । siddhopasthāyī hī grāhakapratyayaḥ । yathāstīti grahaṇamātrameva buddhyā kriyate । na ca grṛhyamāṇa eva viśiṣṭo bhavati । anyarūpagrahaṇe bhrāntatā bhavet । tadrūpagrahaṇe ca pūrvāpararūpatāgrahaṇaprasaṅgaḥ ।

<h2 id='443,ix'>443,ix <small><small>(<a href='docExplore?doc_id=PVA_443,ix_443,xi'>PVA_443,ix_443,xi</a>)</small></small></h2>

	dīpādayo ghaṭādīnāṃ svakālāsaṅgatau yathā ।
	vyañcakājñānamapyevaṃ tulyantatrāpi codanaṃ ॥ 1133 ॥ (PVA)

<h2 id='443,x'>443,x <small><small></small></small></h2>

yadi yathāvidhorthaḥ tathābhūta eva pradīpenābhivyajyate tenāpi sakalakālakalāvyāpakasvabhāvavyañjakena bhāvyamanyathā bhrāntimātrakaṃ । atha grahaṇakāle'nyathā'rtha utpadyate । tadā ।

<h2 id='443,xi'>443,xi <small><small></small></small></h2>

	tadiṣṭau vā pratijñānaṃ kṣaṇabhaṅgaḥ prasajyate ।

<h2 id='443,xii'>443,xii <small><small>(<a href='docExplore?doc_id=PVA_443,xii'>PVA_443,xii</a>)</small></small></h2>

yadyasāvavabodharūpavyāvṛtta evotpattimān svasamvedanameva jñānasamānakālatayā kṣaṇikamiti kimaparārthaparikalpanayā । nanu grāhakatvena buddhiḥ pratīyate grāhyatayā'rtha iti pratipāditaṃ । sattyaṃ pratipāditaṃ yadyartho vicalitarūpo bhavet । yadā tu tathābhūta evodayavān tadā sa eva tathā bhūta utpattimāniti bruvanneva kathamarthasya grāhyatāṃ parāṃ brūyāt । mayā buddhyā gṛhīta iti ca vyapadeśo na kiñcitpratītyotpādamātrādaparaṃ pratipādayati । tadāha । sarva eva vastusambandhā janasyaivopayogaviśeṣaṇavaśāt kāryakāraṇabhāvaleśaviśeṣatonyatayā vyavasthāpyante'vasthāviśeṣakhyāpanārtha । na tu vyapadeśādeva vastusiddhiranyathāpi tasyopapatteḥ । tathā hi ।

<h2 id='443,xiii'>443,xiii <small><small>(<a href='docExplore?doc_id=PVA_443,xiii_443,xvi'>PVA_443,xiii_443,xvi</a>)</small></small></h2>

	arthoyaṃ pūrvamapyāsīnnijakāraṇabhāvataḥ ।
	tatosya dṛṣṭirjāteyamidānīntatra vastuni ॥ 1134 ॥ (PVA)
	na pratyakṣānumānābhyāmasyārthasya pratītatā ।
	tallokavyavahāroyaṃ paramarthaparaṃparā ॥ 1135 ॥ (PVA)

<h2 id='443,xv'>443,xv <small><small></small></small></h2>

api cārthasya viśeṣa eva yadi kaścid grāhyatā tadā ।

<h2 id='443,xvi'>443,xvi <small><small></small></small></h2>

	sa ca jñāto'thavā'jñāto bhavejjñātasya liṅgatā ॥ 466 ॥
	yadi jñāne'paricchinne jñātosāviti tatkutaḥ ॥

<h2 id='443,xvii'>443,xvii <small><small>(<a href='docExplore?doc_id=PVA_443,xvii_444,i'>PVA_443,xvii_444,i</a>)</small></small></h2>

	jñātatvena paricchittiryadi tadrūpameva tat ।
	apārthikāparā buddhistadviśeṣastathocyatām ॥ 1136 ॥ (PVA)
	jñātatvenāparicchinnamapi tad gamakaṃ katham ॥ 466 ॥
	jñātortha iti jānāno jñānamityavagacchati ।
	artha ityeva jānānastadarthatvasya veditā ॥ 1137 ॥ (PVA)
	tadrūpavedanerthānāṃ tādrūpyasya vyavasthitiḥ ।
	śuklārthavedane'rthasya kiṃ śauklyamaparaṃ tataḥ ॥ 1138 ॥ (PVA)

<h2 id='443,xxi'>443,xxi <small><small></small></small></h2>

ityuktamevaitat । atha dṛṣṭiraparaiva tadā dṛṣṭa iti na paricchedaḥ । tadāha ।

<444>

<h2 id='444,i'>444,i <small><small></small></small></h2>

	adṛṣṭadṛṣṭayonyena dṛṣṭādṛṣṭā na hi kvacit ।

<h2 id='444,ii'>444,ii <small><small>(<a href='docExplore?doc_id=PVA_444,ii_444,iv'>PVA_444,ii_444,iv</a>)</small></small></h2>

yadi dṛṣṭādaparā dṛṣṭiradṛṣṭā kathaṃ dṛṣṭarūpaparicchedaḥ । anyathānyadṛṣṭe 'pi dṛṣṭavyavahāro'nyaināyaṃ dṛṣṭa iti yathā mayā dṛṣṭa ityarthadarśanamātrādarthaviśeṣasya dṛṣṭistasya darśanāt । tathā sa viśeṣo'nyadṛṣṭāvapi niyatabhāvīti bhavedanyadṛṣṭametaditi । athaiṣa evāsau na bhavati viśeṣastena paradṛṣṭaviśeṣādarśanādātmadṛṣṭadarśanācca svadṛṣṭa ityeva pratītiḥ ।

<h2 id='444,iii'>444,iii <small><small></small></small></h2>

tadapyasat । yataḥ ।

<h2 id='444,iv'>444,iv <small><small></small></small></h2>

	viśeṣaḥ sonyadṛṣṭāvapyastīti syātsvadhīgatiḥ ॥ 468 ॥

<h2 id='444,v'>444,v <small><small>(<a href='docExplore?doc_id=PVA_444,v'>PVA_444,v</a>)</small></small></h2>

yadyapi viśeṣā bahavastathāpi teṣāṃ svasamvedanatvābhāvāttairapi dṛṣṭaireva bhavitavyam । tataḥ svaparadhīgatiḥ syāt । tasmāt svasaṃvedanena bhavitavyaṃ । dṛṣṭatvena । atha so 'pyanyena dṛśyate samvedanena tathā sati tatrāpi dṛṣṭatetyanavasthā । athaikameva dṛṣṭatvantathā sati sa viśeṣonyadṛṣṭāvāpi sa eva svadhīgatireva syāt । yadā bhāvātparasya dṛṣṭatvaṃ pareṇa pratīyate tadātmadṛṣṭatvābhāve 'pi paradṛṣṭatvadarśanāt svadhīgatirbhavet । nahi tasya dṛṣṭatvasya svaparopekṣayā viśeṣaḥ । atha svayamapi dṛṣṭatvamastyeva tataḥ svadhīgatiḥ । na svadṛṣṭaparadṛṣṭayorviśeṣābhāvāt । svadṛṣṭatvaṃ svadṛṣṭisambandhapratītau jñāyate । tadapratītau tu svadṛṣṭamityeva kutaḥ । tasmātsvayaṃdṛṣṭe 'pi pareṇa dṛṣṭatāpratītau svadhīgatirbhavet । atha ya eva dṛṣṭatvaṃ pratipadyate tasya svadhīgatisambhave 'pi na doṣaḥ । nahyatra kācit kṣatiḥ । mā bhūt kṣatistathāpi vastutatvamevaṃ na bhavatīti kṣatireva । tathā hi ।

<h2 id='444,vi'>444,vi <small><small>(<a href='docExplore?doc_id=PVA_444,vi_444,x'>PVA_444,vi_444,x</a>)</small></small></h2>

	pratīyate 〈hya〉dṛṣṭatvaṃ mamānyasyeti vā kutaḥ ।
	na 〈hi〉 tatra parāpekṣā kenacidvinivāryate ॥ 1139 ॥ (PVA)
	svasamvedanabhāve tu vinivāryā bhavediyaṃ ।
	svasamvedanamanyasya samvedyamiti sāhasaṃ ॥ 1140 ॥ (PVA)

<h2 id='444,ix'>444,ix <small><small></small></small></h2>

etadeva sva sa mve da naṃ yadanyāgocaratve sati prakāśanannāma ।

<h2 id='444,x'>444,x <small><small></small></small></h2>

	tasmādanumitirbuddheḥ svadharmanirapekṣiṇaḥ ।
	kevalānnārthadharmātkaḥ; svadharmaḥ svadhiyo paraḥ ॥ 469 ॥
	yaḥ pratyakṣo dhiyo hetuḥ;

<h2 id='444,xii'>444,xii <small><small>(<a href='docExplore?doc_id=PVA_444,xii'>PVA_444,xii</a>)</small></small></h2>

buddhyāśritena hi kenacit svabuddheranumānaṃ । sādhāraṇasya hi viṣayādidharmasya sādhāraṇānumeyapratipādanameva । tasmādātmadharmeṇātmabuddheranumāpakena bhavitavyam । svadharmaśca nāparo buddherasti । buddhireva yadi paraṃ svadharmaḥ । sā cāpratyakṣā kathamanumāpikā bhavet । atha sukhādayo buddhisamānasāmagrījanmānaḥ tairbuddhyanumānamātmadharmatvātteṣāṃ । atrāha ।

<h2 id='444,xiii'>444,xiii <small><small>(<a href='docExplore?doc_id=PVA_444,xiii_445,i'>PVA_444,xiii_445,i</a>)</small></small></h2>

	tulyakāraṇajanmanaḥ ।
	tasya bhedaḥ kuto buddhervyabhicāryanyajaśca saḥ ॥ 470 ॥

<h2 id='444,xiv'>444,xiv <small><small></small></small></h2>

yadi viṣayondriyādisāmagrījanitaṃ sukhādi samvedanasvabhāvameva sakalamiti pratipāditaṃ । atha dṛṣṭe viṣaye sukhamutpattimadataḥ svabuddhyanumānaṃ tadapi sukhaṃ parasya na bhavatīti kutaḥ । parasya sukhaṃ pareṇa kathaṃ pratyetuṃ śakyaṃ ।

<445>

<h2 id='445,i'>445,i <small><small></small></small></h2>

	asvasamvedanatve hi vibhāgoyaṃ kathambhavet ।
	bhayāderapi romāñca upajāyata eva hi ॥ 1141 ॥ (PVA)

<h2 id='445,ii'>445,ii <small><small>(<a href='docExplore?doc_id=PVA_445,ii'>PVA_445,ii</a>)</small></small></h2>

yadi sukhādayaḥ svasamvedanatvenāvasthitāḥ parasambandhinaḥ tadā na pratīyanta iti yuktam । anyathā tu parasambandhitāṃ ko nivārayet । mama romāñcajanakāstato mamaiveti cet । etadapi kutaḥ । na hi parayoṣinna janayati sukhaṃ । samvedyamāno hi sukhādyātmā janayati romāñcādikaṃ svasambandhyanyathā veti kvedamupayogi । svena sukhena romāñcādijanane prasiddhe svasambandhitāpratītiḥ । svasambandhitāpratītau tena jananamitītaretarāśrayadoṣaḥ । api ca । buddhayanvayavyatirekānuvidhāyī tatkāraṇānuvidhāyī vā buddheranumāpako bhavet । tatra ।

<h2 id='445,iii'>445,iii <small><small>(<a href='docExplore?doc_id=PVA_445,iii_445,vi'>PVA_445,iii_445,vi</a>)</small></small></h2>

	rūpādīn pañca viṣayānidriyāṇyupalambhanam ।
	muktvā na kāryamaparaṃ tasyāḥ samupalabhyate ॥ 471 ॥

<h2 id='445,iv'>445,iv <small><small></small></small></h2>

buddhisamānasāmagrījanmāna indriyādayo buddhirvottarā ।

<h2 id='445,v'>445,v <small><small></small></small></h2>

	tatrātyakṣaṃ dvayaṃ paṃcasvartheṣveko 'pi nekṣyate ।
	rūpadarśanato jāto yonyathā vyastasambhavaḥ ॥ 472 ॥

<h2 id='445,vi'>445,vi <small><small></small></small></h2>

dvayamatyakṣamitīndriyamupalambhanañca pañcasvartheṣveko 'pi rūpādiṣu tathābhūto nekṣyate yo rūpadarśanādupajātaḥ । nahi rūpādayo rūpadarśanato jāyante kāraṇāntarādupajātatvāt । rūpadarśanajātatve tu tatvameva teṣānna bhavet । tathā hi ।

<h2 id='445,vii'>445,vii <small><small>(<a href='docExplore?doc_id=PVA_445,vii_445,x'>PVA_445,vii_445,x</a>)</small></small></h2>

	rūpadarśanamarthānāṃ sarveṣāmeva sambhavata ।
	pratiprāṇi vibhinnaṃ syāttathārtho 'pi tadudbhavāt ॥ 1142 ॥ (PVA)

<h2 id='445,viii'>445,viii <small><small></small></small></h2>

yathā rūpadarśanaṃ pratiprāṇi bhidyate tathā rūpādayo 'pi । tayordadi 〈।〉

<h2 id='445,ix'>445,ix <small><small></small></small></h2>

	sarva evopalabhyeran tadviśeṣāvadhāraṇe ।
	nānāvabhāsitajjñānaṃ pratiprāṇi prasaktimat ॥ 1143 ॥ (PVA)

<h2 id='445,x'>445,x <small><small></small></small></h2>

pratisvamupalambhe tu jñānataiva svavedane ।

<h2 id='445,xi'>445,xi <small><small>(<a href='docExplore?doc_id=PVA_445,xi'>PVA_445,xi</a>)</small></small></h2>

yadi sarva eva pratiprāṇi vibhinnasvabhāvā rūpādayaḥ sarvai rupalabhyerannanekarūpādyupalambho yugapad bhavet । na cāsti tathā । tadayantāvadapakṣa eva । atha svadarśanajanitameva rūpādikamupalabhyate tathā sati pareṇāsamvedanādarthataiva hīyeta svasamvedanābhyupagame । atha pareṇopalabhyate tathā sati tajjanitena tasyāpareṇa viśeṣeṇa bhavitavyam । so 'pi pareṇopalabhyate tasyāpyapareṇetyanavasthā । tasmātsvavedanenāsvasamvedanena ca yadyevamapratītaṃ talliṅgamityatisāhasam । na khalvapratītasya liṅgatā । tataśca liṅgalakṣaṇābhāvādanumānena pratīyate buddhirityasadetat । bhavatu nāmārthasyānyasya vā pratītistathā sati ।

<h2 id='445,xii'>445,xii <small><small>(<a href='docExplore?doc_id=PVA_445,xii_445,xv'>PVA_445,xii_445,xv</a>)</small></small></h2>

	yadevamapratītantal liṃgamityatisāhasam ।
	vidyamāne 'pi liṅge tāntena sārddhamapaśyataḥ ॥ 473 ॥
	kathaṃ pratītiliṅgaṃ hi nādṛṣṭasya prakāśakam ॥

<h2 id='445,xiv'>445,xiv <small><small></small></small></h2>

dṛṣṭasyaivāgneḥ svaprasavena dhūmādinānumānannānyathā । na khalu dṛṣṭasya prāk pāvakasya dhūmonumāpako dṛṣṭo dṛṣṭaḥ ।

<h2 id='445,xv'>445,xv <small><small></small></small></h2>

	tata evāsya liṅgātprāk prasiddherupavarṇṇa ne ॥ 474 ॥
<446>
	dṛṣṭāntāntarasādhyatvaṃ tasyāpītyanavasthitiḥ ।

<h2 id='446,ii'>446,ii <small><small>(<a href='docExplore?doc_id=PVA_446,ii'>PVA_446,ii</a>)</small></small></h2>

na hyanumānaṃ dṛṣṭāntaṃ pratyācaṣṭe । tathā satyanumānameva na syāt pratyakṣavat । pratyakṣasya lakṣaṇāntaramastītyanumānatve'syāpi samānaṃ । tasmāttadapi dṛṣṭāntasādhakamanumānaṃ dṛṣṭāntāntarāttadapi tadantarādityanavasthā nāma pratipattiḥ । athārthāpattyā tatsādhanaṃ na kasyacidevaṃ pratītiḥ । nahyartha eva na ghaṭate yadi pratītirnna syāditi kasyacitpratītiḥ । pratītortho nopadyeta yadi prītitirnna syāditi cet । keyaṃ pratītatā nāma । pratītyā viṣayīkṛtatvañcet । nanu pratīterapratītau tadeva pratītyā viṣayīkṛtatvaṃ cintyam । purovarttitā cet । na purovarttitāpi kathamapratītā pratītiṃ sādhayet । pratītā cet tatrāpyaparā purovartiteti tatrānavasthoktaiva । tasmātpurovarttitānyo vā catuḥprakārapratītisiddhau na liṅgam ।

<h2 id='446,iii'>446,iii <small><small>(<a href='docExplore?doc_id=PVA_446,iii_446,vi'>PVA_446,iii_446,vi</a>)</small></small></h2>

	ityarthasya dhiyaḥ siddhiḥ nārthāttasyāḥ kathañcana ॥ 475 ॥
	tadaprasiddhāvarthasya svayamevāprasiddhitaḥ ।

<h2 id='446,iv'>446,iv <small><small></small></small></h2>

buddherarthasiddhirabuddhikārthasiddhau sarvaḥ sarvadarśī bhavet । yadi buddhirātmānaṃ vastuni savyāpāraṃ paśyati tadārthaḥ pratīta iti bhavedanyathā na kiñcitpratipannamiti syāt । svayameva vā sarvaṃ pratīyate । tasmānnārthād buddhiprasiddhiḥ । pūrvoktadoṣaprasaṅgāt ।

<h2 id='446,v'>446,v <small><small></small></small></h2>

	pratyakṣāñca dhiyaṃ dṛṣṭvā tasyāśceṣṭābhidhādikaṃ ॥ 476 ॥
	paracittānumānañca na syādātmanyadarśanāt ।

<h2 id='446,vi'>446,vi <small><small></small></small></h2>

	sambandhasya;

<h2 id='446,vii'>446,vii <small><small>(<a href='docExplore?doc_id=PVA_446,vii_446,ix'>PVA_446,vii_446,ix</a>)</small></small></h2>

yadi pratyakṣeṇātmani buddhitatsambandhinoḥ kathañcitpratītistadā tatsambaddhaliṅgadarśanātparatrāpi buddheranumānambhavet anyathā na yuktaṃ । pareṇa dṛṣṭortha ityanumānañcet । svadṛṣṭasya kutaḥ pratītiḥ । anumānata eveti cet tatrāpyaparo dṛṣṭānta ityanavasthā । pratyakṣeṇaiva pratīyata iti cet । nanu pratyakṣamarthaṃ nīlādikaṃ pratyeti kathaṃ dṛṣṭatvaṃ । svasambandhitāmapi pratyetīti cet । svasambāndhitā tarhi dṛṣṭatvaṃ taccetpratīyate ātmani tena svasamvedanapratipannaḥ syāt । tasya pareṇa pratipattāvanavasthā । tatrāpi dṛṣṭatā tathaiva pratītiviṣaya iti । tatortho dṛṣṭaḥ । pratītidṛṣṭā pratītipratītirityādi yadā ca pratītiṃ pratyeti tadā na dṛṣṭatāṃ pratītireva dṛśyā tadā bhavet । tasmādviṣayamātrameva pratīyate na dṛṣṭatā nāmeti nārthāpatterutthānaṃ । api ca ।

<h2 id='446,viii'>446,viii <small><small></small></small></h2>

nahi tasya pratyakṣatā yena tatrārthasya liṅgatā 〈।〉 nahi smaraṇameva pratyakṣaṃ । tataḥ 〈।〉

<h2 id='446,ix'>446,ix <small><small></small></small></h2>

	manobuddhāvarthaliṅgāprasiddhitaḥ ॥ 477 ॥

<h2 id='446,x'>446,x <small><small>(<a href='docExplore?doc_id=PVA_446,x'>PVA_446,x</a>)</small></small></h2>

kathamanumānamityupaskāraḥ । atha tatrāpyartha eva jātyādikaḥ pratibhāti tatonumānaṃ 〈।〉 dattamatrottaram । na ca pramāṇantaditi kathamarthaḥ pratibhāseta । pratibhāsamāno dṛśyate sattyo'sattyo veti yadi paraṃ vivāda iti cet । keyamasattyatā nāma । yā visamvāditā । na 〈।〉 tadrūpe visamvādābhāvāt । tena rūpeṇāvaśyameva sattyena bhāvyaṃ । asattyavyavahārādasattyamiti cet । koyaṃ vyavahāraḥ । pramāṇaṃ cet । pramāṇena pratipannaṃ kathamasattyaṃ । asattyatayaiva pratipannañcat । na asattyatāyāntadrūpavyatirekeṇāpratīteḥ । svarūpamātrakameva pratīyate na <447> parārthakriyetyapi na saṅgataṃ । tathā sati svasamvedanaprasaṅgāt । pareṇa vedyate cet । na 〈।〉 smaraṇasya dṛṣṭatāyāmabhiniveśāt pūrvarūpatā ca nāsyeti na pratītirasya । athaitadapi viṣayīkaroti । na tarhi smaraṇaṃ । svasamvedanantu pratyakṣamatreti yuktaṃ । tathā hi pratītirmameyamevamiti vyavahāraḥ । prameyarahitā pratītirevāsattyatā । nālaukikāditvaṃ tathā vyavahārābhāvāt । api ca buddhyantareṇārthāpattyānyena vā ।

<h2 id='447,ii'>447,ii <small><small>(<a href='docExplore?doc_id=PVA_447,ii_447,v'>PVA_447,ii_447,v</a>)</small></small></h2>

	prakāśitā kathaṃ vā syāt buddhirbuddhyantareṇa vaḥ ।

<h2 id='447,iii'>447,iii <small><small></small></small></h2>

buddhayo hi parasparaṃ prakāśikāḥ kathaṃ । yataḥ ।

<h2 id='447,iv'>447,iv <small><small></small></small></h2>

	aprakāśātmanoḥ sā syād vyaṅgyavyañjakatā kutaḥ ॥ 478 ॥

<h2 id='447,v'>447,v <small><small></small></small></h2>

na hyaprakāśātmanoḥ paraspareṇānyathā vā vyaṅgyavyañjakatābhāvo yuktaḥ । prakāśena hi pradīpaprabhātmanā paṭādayo'prakāśāḥ prakāśyante nānyathā ।

<h2 id='447,vi'>447,vi <small><small>(<a href='docExplore?doc_id=PVA_447,vi_447,ix'>PVA_447,vi_447,ix</a>)</small></small></h2>

	viṣayasya kathaṃ vyaktiḥ; prakāśe rūpasaṃkramāt ।

<h2 id='447,vii'>447,vii <small><small></small></small></h2>

prakāśe hi svayantadarthasya saṃkramātprakāśanaṃ tadyathā pradīpaprabhādau saṃkrāntasya ghaṭādeḥ prakāśanam ।

<h2 id='447,viii'>447,viii <small><small></small></small></h2>

	sa ca prakāśastadrūpaḥ svayameva prakāśate ॥ 479 ॥

<h2 id='447,ix'>447,ix <small><small></small></small></h2>

yathā tarhi ghaṭasyānyadrūpamanyatprabhāyāstathānyadvijñānasya rūpamanyadrūpādīnāṃ ।

<h2 id='447,x'>447,x <small><small>(<a href='docExplore?doc_id=PVA_447,x_447,xiv'>PVA_447,x_447,xiv</a>)</small></small></h2>

tadetadasat ।

<h2 id='447,xi'>447,xi <small><small></small></small></h2>

	bhavatyevantathāpyasya samvidvāhyapradīpavat ।
	nahi samvedanābhāve dyotyadyotakatāgatiḥ ॥ 1144 ॥ (PVA)

<h2 id='447,xii'>447,xii <small><small></small></small></h2>

yadyapi nāmānyabhāvijñānaviṣayayostathāpi pradīpavadeva svaprakāśena vijñānātmanā bhavitavyam । atha tadvadeva vijñānāntaragrāhyatā ।

<h2 id='447,xiii'>447,xiii <small><small></small></small></h2>

tadasat ।

<h2 id='447,xiv'>447,xiv <small><small></small></small></h2>

	yadi svasmādvibhinnena vijñānenāsya vedanam ।
	tatsadharmatayaivāsyā bāhyatvamapi samvidaḥ ॥ 1145 ॥ (PVA)
	athāsya nāsti bāhyatvaṃ svasamvedanatā na kim ।
	vyatiriktena tasyāpi nālokena prakāśanam ॥ 1146 ॥ (PVA)

<h2 id='447,xvii'>447,xvii <small><small>(<a href='docExplore?doc_id=PVA_447,xvii_447,xxi'>PVA_447,xvii_447,xxi</a>)</small></small></h2>

ata evāha ।

<h2 id='447,xviii'>447,xviii <small><small></small></small></h2>

	tathābhyupagame buddheḥ buddhau buddhiḥ svavedikā ।
	siddhānyathā tulyadharmā viṣayo 'pi dhiyā saha ॥ 480 ॥

<h2 id='447,xix'>447,xix <small><small></small></small></h2>

yadi prakāśāyāṃ svayaṃ buddhau buddheḥ saṃkramāt prakāśyā buddhirbuddhyā svavedikā tarhi buddhiranyathā । buddheranyaprakāśatāyāṃ tulyadharmatvāttatsarūpatayā viṣayo 'pi prakāśako buddheḥ syāt ।

<h2 id='447,xx'>447,xx <small><small></small></small></h2>

	iti prakāśarūpā naḥ svayaṃ dhīḥ saṃprakāśate ।
	anyosyāṃ rūpasaṃkrāntyā prakāśaḥ sanprakāśate ॥ 481 ॥

<h2 id='447,xxi'>447,xxi <small><small></small></small></h2>

evameva prakāśyaprakāśakabhāvo rūpabuddhyoḥ yadutaikaṃ svaprakāśamanyasya tadrūpatayotpattiḥ ।

<448>

<h1 id='2.1.2.7.3.3'>2.1.2.7.3.3</h1>

<(ga) arthaprakāśanaṃ vijñānarūpeṇa>

<h2 id='448,i'>448,i <small><small>(<a href='docExplore?doc_id=PVA_448,i_448,iii'>PVA_448,i_448,iii</a>)</small></small></h2>

nanu bhavatu svaprakāśā buddhirekānyā tu prakāśyā sādṛśyasambhavāt । yathā pitṛrūpaṃ gṛhṇātīti । tadāha ।

<h2 id='448,ii'>448,ii <small><small></small></small></h2>

	sādṛśye 'pi hi dhīranyā prakāśyā na tayā matā ।
	svayaṃ prakāśanād; arthastadrūpeṇa prakāśate ॥ 482 ॥

<h2 id='448,iii'>448,iii <small><small></small></small></h2>

aprakāśasya hi prakāśanamanyena na prakāśasyaiva । sādharmyamātrāt । aprakāśasyāpi na paramārthataḥ prakāśaḥ । kathamarthaḥ prakāśate । arthastadrūpeṇa prakāśa 〈ka〉 rūpeṇa prakāśate natvanyena prakāśyate । buddhyośca svaprakāśakatvaṃ dvayorapi samānamato na prakāśyaprakāśakabhāvaḥ ।

<h2 id='448,iv'>448,iv <small><small>(<a href='docExplore?doc_id=PVA_448,iv_448,vii'>PVA_448,iv_448,vii</a>)</small></small></h2>

	yathā pradīpayorddīpaghaṭayośca tadāśrayaḥ ।
	vyaṅgyavyañjakabhāvena vyavahāraḥ pratanyate ॥ 483 ॥

<h2 id='448,v'>448,v <small><small></small></small></h2>

nahi pradīpayoḥ sārūpyotpattisambhave 'pi parasparaṃ prakāśyaprakāśakabhāvaḥ ।

<h2 id='448,vi'>448,vi <small><small></small></small></h2>

dīpaghaṭayostarhi katham । pradīpasāmagrīto ghaṭastadrūpa utpadyate'taḥ so 'pi svaprakāśa eva prakāśyate nānyathā । tathānvayavyatirekaparikalpitāpoddhāratastathā vyavahāro na paramārthata ityalaṃ prasaṅagena ।

<h2 id='448,vii'>448,vii <small><small></small></small></h2>

	viṣayendriyamātreṇa na dṛṣṭimiti niścayaḥ ।
	tasmādyatoyaṃ tasyāpi vācyamanyasya darśanam ॥ 484 ॥

<h2 id='448,viii'>448,viii <small><small>(<a href='docExplore?doc_id=PVA_448,viii'>PVA_448,viii</a>)</small></small></h2>

yadi viṣayendriyamātrata eva dṛṣṭa iti niścayo bhavet । sakalameva dṛṣṭimiti niścīyeta । dṛṣṭameva dṛṣṭamiti niścīyeta 〈।〉 dṛṣṭameva dṛṣṭaṃ niścīyata iti cet । kimidaṃ dṛṣṭannāma । yatra darśanamutpannaṃ । kimidaṃ darśanamiti । tadeva paryanuyuktaṃ yatrābhimukhaṃ cakṣurādikaṃ । cakṣurabhimukhamiti kathaṃ pratīyate । tatrāpi dṛṣṭatvena vyavahāraḥ kathamityanavasthā । atha darśanotpattimātrato niścayaḥ । nānubhūtatvena niścayāt । na cānubhavamātrādananubhūta iti niścayaḥ । nahi śuklatānanubhave śukla iti niścayaḥ । tasmādyadanubhavānusārī niścayasthābhūtenaivānubhavena bhavitavyamiti niścayo yuktaḥ ।

<(4) svasaṃvittisiddhiḥ>

<h1 id='2.1.2.7.4.1'>2.1.2.7.4.1</h1>

<(ka) smṛteḥ svasaṃvittiḥ>

<h2 id='448,ix'>448,ix <small><small>(<a href='docExplore?doc_id=PVA_448,ix_448,xii'>PVA_448,ix_448,xii</a>)</small></small></h2>

	smṛterapyātmavitsiddhā jñānasyā; nyena vedane ।
	dīrghādigrahṇanna syād bahumātranavasthite ॥ 485 ॥

<h2 id='448,x'>448,x <small><small></small></small></h2>

na kevalaṃ viṣayajñānata〈j〉jñānaviśeṣāt svasamvedanaṃ । smṛterapi tatsidhyati ।

<h2 id='448,xi'>448,xi <small><small></small></small></h2>

nanu smṛteranubhavamātraṃ sidhyati na svasamvedanam । anyenāpi samvedane smṛtiryuktaiva ।

<h2 id='448,xii'>448,xii <small><small></small></small></h2>

tadanuttaraṃ । anyena vedane jñānasya dīrghādigrahaṇanna syāt । bahumātranavasthānāt ।

<449>

<h2 id='449,i'>449,i <small><small>(<a href='docExplore?doc_id=PVA_449,i'>PVA_449,i</a>)</small></small></h2>

yathā hlasvadvayanirantaraprayoge tadanavasthāne nānavasthitamavasthitena sahaikatvena pratīyata iti prāk pratipāditam । dīrghaplutamātrādergrahaṇanna syādeva । ekaikamātrāgrahaṇe na dīrghādigrahaṇaṃ । nāpi samudāyaḥ pratīyate । pūrvāparasaṅkalanena pratītiriti cet । na 〈।〉 tasyāpi pratītaviṣayatvāt ।

<h2 id='449,ii'>449,ii <small><small>(<a href='docExplore?doc_id=PVA_449,ii_449,iii'>PVA_449,ii_449,iii</a>)</small></small></h2>

nanu pratīta eva dīrghādilakṣaṇorthaḥ na pratītaḥ । kintu dīrghādilakṣaṇortho na pratītaḥ । tataḥ hlasvadvayamiva mātrādvaye taditi pratīyate । nāparo dīrghaḥ ।

<h2 id='449,iii'>449,iii <small><small></small></small></h2>

nanu yasyāpi svasamviditā buddhistasyāpi kathandīrghādigrahaṇaṃ । tadākāraikabuddhisamvedane dīrghavedanavyavasthā । asvasamvedanavādino 'pi tarhi tadākāraikabuddhivedanamastyeva । kevalamanyayā buddhyā । na cānayoravasthayorviśeṣasthāhi ।

<h2 id='449,iv'>449,iv <small><small>(<a href='docExplore?doc_id=PVA_449,iv_449,viii'>PVA_449,iv_449,viii</a>)</small></small></h2>

	anyena vedyate vedyaṃ vedyatvādvedyabāhyavat ।
	tato buddhirapi prāptā vedyatvādanyavedikā ॥ 1147 ॥ (PVA)

<h2 id='449,v'>449,v <small><small></small></small></h2>

tadasat । yata evamapi syāt ।

<h2 id='449,vi'>449,vi <small><small></small></small></h2>

	anyena vyajyate vyaṅgyaṃ vyaṅgyatvād ghaṭavastuvat ।
	tatonyadyotyatā prāptā pradīpasyāpi sāṃprataṃ ॥ 1148 ॥ (PVA)

<h2 id='449,viii'>449,viii <small><small></small></small></h2>

uktañcātra kiñcit । yadyanyayā buddhyā pūrvikā buddhirvedyeta । tadānyatadākārabuddhyavedanādviṣayasya ca tadābhāvādavedanameveti utsannonubhavorthina iti pratipāditaṃ । athāpi syādanavasthānameva nāsti mātrāṇāṃ । tato na dīrghādyagrahaṇam ।

<h1 id='2.1.2.7.4.2'>2.1.2.7.4.2</h1>

<(kha) sphoṭo-nirāsaḥ>

<h2 id='449,ix'>449,ix <small><small>(<a href='docExplore?doc_id=PVA_449,ix_449,xi'>PVA_449,ix_449,xi</a>)</small></small></h2>

tadapyasat । yata〈ḥ〉 ।

<h2 id='449,x'>449,x <small><small></small></small></h2>

	avasthitāvakramāyāṃ sakṛdābhāsanānmatau । varṇṇaḥ syādakramo dīrghaḥ;

<h2 id='449,xi'>449,xi <small><small></small></small></h2>

na hyavasthitamakrameṇa pratīyamānaṃ dīrghambhavati kālakrameṇa pratīyamāne dīrghamiti vyavasthānāt । kramo 'pi mātrāṇāmastyeva nāntyāvasthāyāṃ dīrgha ityādipratipattiḥ । tadā ca kramaḥ pratīyamāno nānyathaivāsau pūrvikāyā buddheḥ । athaikaivā'sau pūrvāparabhāgagrāhiṇī ।

<h2 id='449,xii'>449,xii <small><small>(<a href='docExplore?doc_id=PVA_449,xii_449,xvi'>PVA_449,xii_449,xvi</a>)</small></small></h2>

tadapyasat । tathā hi ।

<h2 id='449,xiii'>449,xiii <small><small></small></small></h2>

	kramavānakramāṃ kathaṃ ॥ 486 ॥
	upakuryādasaṃśliṣyan varṇṇabhāgaḥ parasparaṃ 〈।〉

<h2 id='449,xv'>449,xv <small><small></small></small></h2>

pūrvāparo hi varṇṇabhāgaḥ parasparamanavasthāyitvenāsaṅgataḥ । kathamekāṃ buddhimupakurvīta । viṣayagrahaṇaṃ hi buddhirviṣayabhede ca buddhibhedo 'pīti naikā buddhiriti kathaṃ kramapratītiḥ । tathā cāha । nahi ।

<h2 id='449,xvi'>449,xvi <small><small></small></small></h2>

	akrameṇa grahādantakramavaddhīśca no bhavet ॥ 487 ॥

<h2 id='449,xvii'>449,xvii <small><small>(<a href='docExplore?doc_id=PVA_449,xvii_450,iii'>PVA_449,xvii_450,iii</a>)</small></small></h2>

〈kaścid〉 ajñāterthe buddhimupalabhate । jñāte tvanumānādavagacchati । yathā cāsāvarthajñānānusāreṇa kalpyate tathā tadbhedavatyapi । tathāhi । loko vyapadiśatīdānīṃ mama buddhi<450>rutpannā । athaika evāsāvarthātmā dīrghādikaḥ pratīyate । dīrghādirhyeka eva prathamamutpadyate । tato dīrghasyaikasyaiva pratipattau dīrghā buddhirapyekaiva ।

<h2 id='450,ii'>450,ii <small><small></small></small></h2>

tadapyasattyaṃ । yataḥ ।

<h2 id='450,iii'>450,iii <small><small></small></small></h2>

	āntyaṃ pūrvasthitādūrdhvaṃ bardhamāno dhvanirbhavet ।

<h2 id='450,iv'>450,iv <small><small>(<a href='docExplore?doc_id=PVA_450,iv'>PVA_450,iv</a>)</small></small></h2>

kaści〈d〉 yadyeka evāsau varṇṇātmā tadā prathamabuddhyaiva pratipanna iti kālakṣepo na syāt । pūrvabhāgāśravaṇe cāṃtyabuddhyāpi pratīyate dīrghādiḥ । athāparāparabhāgapratītyā dīrghādipratipattiḥ । tadā eko dīrgha iti na syāt । atha pūrvo 'pyanuvarttate'parasyāpi ca pratipattiḥ । tathā sati barddhamānatā dhvaneḥ syāt । pūrvasyānvayādaparasya ca sambhavāt । antyāvasthāyāñcāsau dīrgha iti pratyayaḥ । tadā cākramaṃ grahaṇamiti kramavaditi na syāt । pūrvāpekṣayā krama iti cenna । pūrvāparabuddhyoranyattvāt । atha prathamamutpannā buddhirekaivāste ।

<h2 id='450,v'>450,v <small><small>(<a href='docExplore?doc_id=PVA_450,v_450,ix'>PVA_450,v_450,ix</a>)</small></small></h2>

tadapyayuktam ।

<h2 id='450,vi'>450,vi <small><small></small></small></h2>

	dhiyaḥ svayañca na sthānaṃ tadūrdhvaviṣayāsthiteḥ ॥ 488 ॥

<h2 id='450,vii'>450,vii <small><small></small></small></h2>

na hyanupacitadhvanirupacitadhvanikālamāste । tathā cedaparaḥ punarupacaya iti saivānavasthā । atha viṣayānavasthāne 'pi svayamevāvatiṣṭhate tadāpi ।

<h2 id='450,viii'>450,viii <small><small></small></small></h2>

	sthāne svayanna naśyetsā paścādapyaviśeṣataḥ ।

<h2 id='450,ix'>450,ix <small><small></small></small></h2>

yadi viṣayagrahaṇamantareṇāpi tadgrahaṇarūpā buddhiravatiṣṭhet na kadācinnaśyet । ityatidīrghatā bhavet । atha viṣayagrahaṇābhāvo viṣayābhāve tadā na dīrghagrāhikā bhavet । bhāgamatrasya grahaṇāt । athaika eva varṇṇātmā'krama utpannaḥ kālāntarasthāyī । tadayuktaṃ ।

<h2 id='450,x'>450,x <small><small>(<a href='docExplore?doc_id=PVA_450,x_450,xiii'>PVA_450,x_450,xiii</a>)</small></small></h2>

	doṣoyaṃ sakṛdutpannākramavarṇṇasthitāvapi ॥ 483 ॥

<h2 id='450,xi'>450,xi <small><small></small></small></h2>

yadi sakṛdutpannaḥ kiyantamapi kālamāste sarvadā tiṣṭhet paścādapyaviśeṣāditi । kiñca ।

<h2 id='450,xii'>450,xii <small><small></small></small></h2>

	sakṛdyatnodbhavādvyarthaḥ syādyatnaścottarottaraḥ ।

<h2 id='450,xiii'>450,xiii <small><small></small></small></h2>

yenaiva prayatnena prathamaṃ rūpaṃ nirvarttitaṃ tenaiva paro 'pi bhāgastadavyatirekāditi tasmādaparasya vyarthataiva ।

<h2 id='450,xiv'>450,xiv <small><small>(<a href='docExplore?doc_id=PVA_450,xiv_450,xvii'>PVA_450,xiv_450,xvii</a>)</small></small></h2>

	vyaktāvapyeṣa varṇṇānāṃ doṣaḥ samanuṣajyate ॥ 490 ॥

<h2 id='450,xv'>450,xv <small><small></small></small></h2>

sakṛdyatnena sarvasya vyaktatvādyatnāntaramanarthakaṃ । tasmānnaikabuddhyā dīrghāvayavānāṃ grahaṇam । anekabuddhigrahaṇamupagantavyam ।

<h2 id='450,xvi'>450,xvi <small><small></small></small></h2>

tadā ca ।

<h2 id='450,xvii'>450,xvii <small><small></small></small></h2>

	anekayā tadgrahaṇe yā〈'〉ntyā dhīḥ sānubhūyate ।
	na dīrghagrāhikā sā ca tanna syāddīrghadhīsmṛtiḥ ॥ 491 ॥

<h2 id='450,xviii'>450,xviii <small><small>(<a href='docExplore?doc_id=PVA_450,xviii_451,i'>PVA_450,xviii_451,i</a>)</small></small></h2>

yadā naikayā buddhyā dīrghāvayavānāṃ grahaṇaṃ tadāntyā buddhirbuddhyantareṇānubhūyate । sā ca na dīrghagrāhikā tataḥ । kathaṃ dīrghadhīsmaraṇaṃ । nānanubhūtasmaraṇam । antyā ca buddhirbuddhyantareṇānubhūyate । pūrvabuddhināntu vyavahitatvānnānubhavaḥ । antyā ca na dīrghagrahaṇavyāpṛtā

<451>

<h2 id='451,i'>451,i <small><small></small></small></h2>

tato dīrghādidhīsmaraṇamapi na bhavet 〈।〉 athāpi syāt pṛthak pṛthak buddhīnāṃ buddhyantarairgrahaṇaṃ sarvāḥ smaryanta iti dīrghadhīsmṛtiḥ ।

<h2 id='451,ii'>451,ii <small><small>(<a href='docExplore?doc_id=PVA_451,ii_451,iv'>PVA_451,ii_451,iv</a>)</small></small></h2>

tadapyayuktaṃ । yataḥ ।

<h2 id='451,iii'>451,iii <small><small></small></small></h2>

	pṛthak pṛthak ca buddhīnāṃ saṃvittau tu dhvaniḥ śruteḥ ।
	avicchinnābhatā na syād ghaṭanañca nirākṛtam ॥ 492 ॥

<h2 id='451,iv'>451,iv <small><small></small></small></h2>

buddhigrāhikābhirbuddhibhiḥ śabdabhāgabuddhīnāṃ vyavadhānādavicchedapratītirnna syāt । na hi vicchinnamavicchinnaṃ pratyetuṃ śakyaṃ । saṃghaṭanena pratītiriti cet । atrāha ।

<h2 id='451,v'>451,v <small><small>(<a href='docExplore?doc_id=PVA_451,v_451,viii'>PVA_451,v_451,viii</a>)</small></small></h2>

ghaṭanañca nirākṛtam । "anyatrāpi samānantadvarṇṇayorvā sakṛcchruti"rityādinā ।

<h2 id='451,vi'>451,vi <small><small></small></small></h2>

api ca ।

<h2 id='451,vii'>451,vii <small><small></small></small></h2>

	vicchinnaṃ śṛṇavato 'pyasya yadyavicchinnavibhramaḥ ।
	hrasvadvayoccāraṇe 'pi syādavicchinnavibhramaḥ ॥ 493 ॥

<h2 id='451,viii'>451,viii <small><small></small></small></h2>

hrasvadvayasya nirantaramuccāraṇannāstīti । vicchedādekabuddherabhāvaḥ । yadi tu mātrāṇāmapi sa eva vicchedastathāpyavicchedābhimānaḥ । sa tarhi hrasvadvayoccāraṇe 'pi samāno nyāya iti kasmānna dṛṣṭaḥ ।

<h2 id='451,ix'>451,ix <small><small>(<a href='docExplore?doc_id=PVA_451,ix_451,xi'>PVA_451,ix_451,xi</a>)</small></small></h2>

na cātra vicchedapratītirapi tu viccheda eva । na tu vibhramaḥ ityayameva pakṣaḥ kṣamaḥ । kiñca ।

<h2 id='451,x'>451,x <small><small></small></small></h2>

	vicchinne darśane cākṣādavicchinnādhiropaṇaṃ ।
	nākṣātsarvākṣabuddhīnāṃ vitathatvaprasaṅgataḥ ॥ 494 ॥

<h2 id='451,xi'>451,xi <small><small></small></small></h2>

yadyayamavicchedapratyayo vibhrama eva tadākṣajo vā bhavenmānaso vā । yadīndriyajaḥ sarvākṣabuddhīnāṃ vitathatvambhavet । tathā hi ।

<h2 id='451,xii'>451,xii <small><small>(<a href='docExplore?doc_id=PVA_451,xii'>PVA_451,xii</a>)</small></small></h2>

	sarvāntyo 'pi hi varṇṇātmā nimeṣatulitasthitiḥ ।
	sa ca kramādanekāṇusambandhena nitiṣṭhati ॥ 495 ॥
	ekāṇavatyayakālaśca kālolpīyān kṣaṇo mataḥ ।
	buddhiśca kṣaṇikā tasmātkramādvarṇṇānprapadyate ॥ 496 ॥
	iti varṇṇeṣu rūpādāvavicchinnāvabhāsinī ।
	vicchinnāpyanyayā buddhiḥ sarvā syādvitathārthikā ॥ 497 ॥

<h2 id='451,xv'>451,xv <small><small>(<a href='docExplore?doc_id=PVA_451,xv_451,xvi'>PVA_451,xv_451,xvi</a>)</small></small></h2>

krameṇa hi sakalavarṇṇapratipattiḥ 〈।〉 kṣaṇikā buddhiraparāparaprabandhavadrūpeṇa varṇṇagrahaṇāt । rūpādayo 'pi janmabhājaḥ kramādeva । tataḥ tatrāpi yadindriyamalātacakravad bhrāntaṃ pratyayaṃ janayet na kvacid bhrāntatā bhavet । atha mānaso vibhramaḥ । tadānyo doṣaḥ । tathā hi ।

<h2 id='451,xvi'>451,xvi <small><small></small></small></h2>

	ghaṭanaṃ yacca bhāvānāmanyatrendriyavibhramāt ।
	bhedālakṣaṇavibhrāntaṃ smaraṇantadvikalpakaṃ ॥ 498 ॥
<452>
	tasya spaṣṭāvabhāsitvaṃ jalpasaṃsargiṇaḥ kutaḥ ।

<h2 id='452,ii'>452,ii <small><small>(<a href='docExplore?doc_id=PVA_452,ii_452,vi'>PVA_452,ii_452,vi</a>)</small></small></h2>

mānaso hi viplavaḥ spaṣṭatāmatikramya vartamāna eva spaṣṭo bhavatītyasattyamevaitat ।

<h2 id='452,iii'>452,iii <small><small></small></small></h2>

spaṣṭākārañca varṇṇādyākāraṃ vijñānamiṣyate 〈।〉 tatkathamasau mānasī bhrāntiriti yuktaṃ । jalpasaṃsargiṇo hi na spaṣṭatāsambhavo na vikalpānubaddhasya spaṣṭārthāvabhāsitetyuktaṃ । tathā ।

<h2 id='452,iv'>452,iv <small><small></small></small></h2>

	nākṣagrāhyesti śabdānāṃ yojaneti vivecitam ॥ 499 ॥

<h2 id='452,v'>452,v <small><small></small></small></h2>

atha 〈।〉

<h2 id='452,vi'>452,vi <small><small></small></small></h2>

	vicchinnaṃ paśyato 'pyakṣairghaṭayedyadi kalpanā ।
	arthasya tatsamvittaśca satataṃ bhāsamānayoḥ ॥ 500 ॥
	bādhake'sati sannyāye vicchinna iti tatkutaḥ ।

<h2 id='452,viii'>452,viii <small><small>(<a href='docExplore?doc_id=PVA_452,viii'>PVA_452,viii</a>)</small></small></h2>

nāvicchinnaṃ pratibhāsamānaṃ vicchinnamiti kalpanīyaṃ । na khalu pratyakṣamanyathā kalpanāmarhati kalpanāyā evāsattvakalpanaṃ yuktaṃ pratyakṣabādhitattvāt । tasmādasadetat । atha svasamvedanaṃ nāstīti buddhaddhyantarasamvedanābhyupagamo na ca yugapad buddhisambhavaḥ । tena buddhyantareṇa vyavadhānādvicchinnaṃ darśanamiti । atrāha ।

<h2 id='452,ix'>452,ix <small><small>(<a href='docExplore?doc_id=PVA_452,ix_452,x'>PVA_452,ix_452,x</a>)</small></small></h2>

	buddhīnāṃ śaktiniyamāditi cetsa kuto mataḥ ॥ 501 ॥
	yugapadbuyadṛṣṭeśca cet tadevedaṃ vicāryate ।

<h2 id='452,x'>452,x <small><small></small></small></h2>

śaktiniyame hi buddhīnāṃ yugapadasambhavaḥ । sa eva tu śaktiniyamaḥ kutovasātavyaḥ । atha yugapadbuddhya rśanācchavitaniyamaḥ । vicchinnaṃ tarhi darśanaṃ nāstyadarśanasya tatrāpi sambhavāt । athādarśanaṃ tatra na pramāṇaṃ । yugapadadarśanaṃ api tarhi kathaṃ pramāṇam ।

<h2 id='452,xi'>452,xi <small><small>(<a href='docExplore?doc_id=PVA_452,xi_452,xiii'>PVA_452,xi_452,xiii</a>)</small></small></h2>

	vicchinnabuddhyutpādasya yo'bhāvasyāprasādhakaḥ ।
	sa evānupalambhaḥ kiṃ yaugapadyasya sādhakaḥ ॥ 1149 ॥ (PVA)

<h2 id='452,xii'>452,xii <small><small></small></small></h2>

tatra kimavicchinnadarśanādyugapadutpādaḥ pratyayānāmathāyaugapadyadarśanādvicchinnadarśanaṃ kalpyatāmiti vicāryametat ।

<h2 id='452,xiii'>452,xiii <small><small></small></small></h2>

nanu yugapad buddhyadarśanamastyeva । nahi nittye 'pyabhāvibhūtarūpadarśanamupalabhyate yugapat krameṇaiva darśanāt । āgamo 'pyasti bhavataḥ । tathāhyuktaṃ 〈।〉 "asthānamanavakāśo yadapūrvācarame dve citte samutpadyeyātāṃ ।"

<h2 id='452,xiv'>452,xiv <small><small>(<a href='docExplore?doc_id=PVA_452,xiv_452,xvi'>PVA_452,xiv_452,xvi</a>)</small></small></h2>

tadapyasat ।

<h2 id='452,xv'>452,xv <small><small></small></small></h2>

	tāsāṃ samānajātīye sāmarthyaniyamo bhavet ॥ 502 ॥
	tathāhi samyak lakṣyante vikalpāḥ kramabhāvinaḥ ।

<h2 id='452,xvi'>452,xvi <small><small></small></small></h2>

buddhīnāṃ hi śaktiniyamaḥ samānajātīyavijñānotpādanāpekṣayā na sāmānyena । cakṣurādivijñānāni samānajātīyaṃ cakṣurādivijñānameva notpādayanti na punaḥ sakalameva । tatra yadi grāhyagrāhakarūpaṃ dvayamutpādayedasamānajātīye ko virodhaḥ ।

<453>

<h1 id='2.1.2.7.5'>2.1.2.7.5</h1>

<(5) pratyabhijñānirāsaḥ>

<h2 id='453,i'>453,i <small><small>(<a href='docExplore?doc_id=PVA_453,i_453,iii'>PVA_453,i_453,iii</a>)</small></small></h2>

nanu vikalpo 'pi spaṣṭāvabhāsī pratyabhijñānākhyapratyakṣapratyayaḥ parairiṣyate । iṣyatāṃ na tu tathā । tathāhi ।

<h2 id='453,ii'>453,ii <small><small></small></small></h2>

	etena yaḥ samakṣerthe pratyabhijñānakalpanāṃ ॥ 503 ॥
	spaṣṭāvabhāsāṃ pratyakṣāṃ kalpayet so 'pi vāritaḥ ।

<h2 id='453,iii'>453,iii <small><small></small></small></h2>

indriyavijñānasya pūrvāpararūpagrahaṇasamarthasyābhāvātkalpane ca spaṣṭāvabhāsavatī pratyakṣamiti yo manyate pratyakṣatayā so 'pi vāritaḥ । tathāhi । na kalpanā spaṣṭāvabhāsā tasyāḥ kutaḥ pratyakṣatā । na spaṣṭāvabhāsitve 'pi pramāṇatā vyabhicārāt । tathā hi ।

<h2 id='453,iv'>453,iv <small><small>(<a href='docExplore?doc_id=PVA_453,iv_453,vi'>PVA_453,iv_453,vi</a>)</small></small></h2>

	keśagolakadīpādāvapi spaṣṭāvabhāsanāt ॥ 504 ॥
	pratītabhede 'pyadhyakṣā dhīḥ kathantādṛśī bhavet ।

<h2 id='453,v'>453,v <small><small></small></small></h2>

adhyakṣasya tatra bādhitatvādanadhyakṣatā । kena bādhyate'ntarā vicchedena । ihāpi pūrvāpararūpāpratibhāsanalakṣaṇo vicche〈do〉styeva ।

<h2 id='453,vi'>453,vi <small><small></small></small></h2>

	tasmānna pratyabhijñānādvarṇṇādye katvaniścayaḥ ॥ 505 ॥

<h2 id='453,vii'>453,vii <small><small>(<a href='docExplore?doc_id=PVA_453,vii_453,x'>PVA_453,vii_453,x</a>)</small></small></h2>

pramāṇatvābhāvādato ya āha ।

<h2 id='453,viii'>453,viii <small><small></small></small></h2>

	mātrābhede 'pi varṇṇānāmekatvaṃ pratyabhijñayā ।
	pratīyate tataḥ kena dīrghāderagraho bhavet ॥ 1150 ॥ (PVA)

<h2 id='453,ix'>453,ix <small><small></small></small></h2>

tasyāpi vacanamātrametanna pramāṇaṃ pratyabhijñeti pratipādanāt । api ca । na pratyakṣamakṣajaṃ pratya 〈bhi〉 jñā । tathāhi ।

<h2 id='453,x'>453,x <small><small></small></small></h2>

	pūrvānubhūtasmaraṇāttaddharmāropaṇād vinā ।
	sa evāyamiti jñānaṃ nāsti taccākṣaje kutaḥ ॥ 506 ॥

<h2 id='453,xi'>453,xi <small><small>(<a href='docExplore?doc_id=PVA_453,xi^1'>PVA_453,xi^1</a>)  (<a href='docExplore?doc_id=PVA_453,xi^2'>PVA_453,xi^2</a>)</small></small></h2>

na pūrvānubhavamantareṇa smaraṇaṃ na smaraṇamantareṇa sa evāyamityevaṃ rūpaṃ pratyabhijñānaṃ । pūrvānubhūtaikatvagrahaṇarūpā hi pra tya bhi jñe dānīmanubhūyamānasya । na ca smaraṇamantareṇa pūrvarūpatāgrahaḥ । na ca smaraṇaviṣayorthaḥ pratyakṣagocaro'nyathā sakalameva pūrvānubhūtaṃ pratyakṣamiti kimidamakṣavyāpāreṇa । atha kadācitpūrvadṛṣṭaṃ mṛtanaṣṭamapi syādata idānīmakṣavyāpāropekṣyate । yadyevamakṣavyāpārastatraivāstu kintaddeśagamanena । yogyadeśatāṃ vinā nākṣaṃ samarthamiti cet । yadyevaṃ deśāntaradṛṣṭa iha pratyabhijñānābhāvaḥ । nahi deśāntarasambandhi rūpaṃ yogyadeśāvasthāyi । ubhayadeśasambandhyekameva tena sa eva yogyadeśastatoyamadoṣaḥ । evaṃ tarhi smaraṇamantareṇaiva kasmānna tathā pratīyate । tatsamba dhasyāpagamānna pratītiḥ । smaraṇe 'pi tarhi kathaṃ sa evāyamiti syāt । vyapagatasyāpi smaraṇamityadoṣaḥ । na pramāṇampratyabhijñā । sambandhopagato na sambandhīti cet । tasya tarhi pūrvadeśakālasambandhābhāve idānīntanameva rūpamiti bheda eva pūrvāparayoḥ । ataḥ sa evāyamiti pratītirnna bhedaḥ ।

<h2 id='453,xii'>453,xii <small><small>(<a href='docExplore?doc_id=PVA_453,xii_454,iii'>PVA_453,xii_454,iii</a>)</small></small></h2>

nanu saiva kena pratītiriti vicāryamidameva । nahi pratītimātraṃ pramāṇamanyathā kiṃ

<454>

<h2 id='454,i'>454,i <small><small></small></small></h2>

pratyakṣatvasādhananirbbandhena । pūrvakālādisambandhe cāpratīyamāne yadi nityatvamucyate sarvapadārthānāmeva nittyatā bhavet tadotpattimatāmapi ।

<h2 id='454,ii'>454,ii <small><small></small></small></h2>

	idānīntanarūpeṇa pratītāvapi nittyatā ।
	yadi tatkṣaṇasambhūte kasmādiva na nittyatā ॥ 1151 ॥ (PVA)

<h2 id='454,iii'>454,iii <small><small></small></small></h2>

yadyapi tasya pūrvatā notpannā tathāpyastyeva । anutpannā kathamasti vinaṣṭā kathamastīti samānaṃ codyam । na ca prāgabhāvapradhvaṃsābhāvayorviśeṣaḥ । ayamasti viśeṣaḥ pradhvastaṃ smaryate । prāgabhūtamapi sambhavānumānena pratīyate । bhāvitayā pratīyate na pūrvatayā ।

<h2 id='454,iv'>454,iv <small><small>(<a href='docExplore?doc_id=PVA_454,iv^1'>PVA_454,iv^1</a>)  (<a href='docExplore?doc_id=PVA_454,iv^2'>PVA_454,iv^2</a>)</small></small></h2>

nanu bhāvitā pratīyata iti bhāvipratyakṣaṃ bhaviṣyatītyarthaḥ । tena tadā nāsti paścād bhaviṣyatīti । ihāpi bhūtatayā pratīyate pratyakṣamabhūditi nedānīmastīti 〈।〉 bhavatu kathamidānīmapyasti । idānīmapi pratīteridānīmastīti । madhye tarhyastīti kathaṃ idānīmeva darśanāt । nahi pūrvamasadidānīmupalabhyate । na tarhi pratyakṣametat na cānumānamapi tasya pūrvāstitayā sambandhāgrahaṇāt । nirantaradarśane sambandhagrahaṇamiti cet । na 〈।〉 nirantaradarśane pramāṇābhāvāt । nahi nirantaraṃ mama darśanamiti smaraṇādaparaṃ pramāṇaṃ । iyameva pratyabhijñeti cet । na । pramāṇatvasya cintyatvāt । avisamvādātpramāṇamiti cet । na nittyatāyāmavisamvādābhāvāt । tasmādayamavisamvādorthakriyāmātre tādṛśā ca padārthena tādṛśī kriyaterthakriyā । na tenaiva । pramāṇābhāvāt । anyathā sarvadārthakriyāsambaddha iti tadaivārthakriyānubhūyeta । abhāvādarthakriyāyā iti cet । kathamidānīmarthakriyāsambaddhetarayorna bhedaḥ । paścāttatraivārthakriyānubhūyata iti na saṅgatam । anavasthāprasaṅgāt । yataḥ । tatrāpi paro'rthakriyā'visamvādo'bhyupagantavyastatrāpyapara iti na vyavatiṣṭheta । tasmādapramāṇameva pratvabhijñeti sthitametat ।

<h2 id='454,v'>454,v <small><small>(<a href='docExplore?doc_id=PVA_454,v_454,viii'>PVA_454,v_454,viii</a>)</small></small></h2>

tasmādvyavahitatvānmātrāgrahaṇasya nairantaryābhāvānna dīrghādigrahaṇaṃ ।

<h2 id='454,vi'>454,vi <small><small></small></small></h2>

atha yugapadvijñānasambhava iṣyate tadapyayuktaṃ । yataḥ ।

<h2 id='454,vii'>454,vii <small><small></small></small></h2>

	na cārthajñānasamvittyoryugapatsambhavo mataḥ ।
	lakṣyate pratibhāso vānārthārthajñānayoḥ pṛthak ॥ 507 ॥

<h2 id='454,viii'>454,viii <small><small></small></small></h2>

yugapajjñānānutpattirmanasoliṅga miti (nyā.sū.1.1.16) vacanāt । na cārthāvabhāsi jñānamarthaśca kevalaḥ pratibhāsamāna upalabhyate । svasamviditarūpatayā bāhya eva nīlādipratibhāsa upalabhyate । nāparamapi tatra । arthaikākāratayā tayoranupalakṣaṇaṃ । yathā sukhatatsamvittyoḥ 〈।〉

<h2 id='454,ix'>454,ix <small><small>(<a href='docExplore?doc_id=PVA_454,ix_454,xi'>PVA_454,ix_454,xi</a>)</small></small></h2>

tadapyasat 〈।〉 yataḥ ।

<h2 id='454,x'>454,x <small><small></small></small></h2>

	na hyarthābhāsi ca jñānamarthā bāhyaśca kevalaḥ ।
	ekākāramatigrāhye bhedābhāvaprasaṅgataḥ ॥ 508 ॥

<h2 id='454,xi'>454,xi <small><small></small></small></h2>

yadi sukhādīnāntanmateścaikākāratā tadā tatrāpyabheda eva । na bhedāvabhāsamantareṇa bhedaḥ । sukhasamvedanameva kevalamiti yuktaṃ tathā nīlādikamiti ca । tasmāt sukhādinīlādivyatiriktamaparamiha jagati samvedanaṃ nāstīti sukhādivat svasamvedanaṃ nīlādikamapīti yukta eṣa nirṇṇayaḥ ।

<455>

<h2 id='455,i'>455,i <small><small>(<a href='docExplore?doc_id=PVA_455,i_455,iv'>PVA_455,i_455,iv</a>)</small></small></h2>

atha yadi nāma samvedanaparamiha na lakṣyate parisphuṭena bhedena । tathāpi tadastyeva । yathāhi rūpādau niyata ālokaḥ ।

<h2 id='455,ii'>455,ii <small><small></small></small></h2>

tadapyasat । tathāhi ।

<h2 id='455,iii'>455,iii <small><small></small></small></h2>

	sūpalakṣeṇa bhedena yau saṃvittau na lakṣitau ।
	athāthepratyayau paścāt smaryete tau pṛthak katham ॥ 509 ॥

<h2 id='455,iv'>455,iv <small><small></small></small></h2>

āloko 'pi yadi kimapi bhedagrāhakamasya nāsti pramāṇaṃ nāstyeva pṛthak । bhedopalakṣaṇe hi samvedanena cintyeta bhedaḥ । na ca tathā 〈।〉 tasmānna pṛthak samvedanaṃ nīlāt । ālokastu kadācitkevala upalabhyate । rūpaṃ vā kaiścit । tataśca yathā kevalaṃ rūpaṃ kevala ālokaḥ sālokaṃ rūpaṃ tathā kevalaṃ vijñānaṃ kevalorthaḥ samaṃvedanortha iti syāt । pratibhāsadvayaṃ bhaveta ।

<h2 id='455,v'>455,v <small><small>(<a href='docExplore?doc_id=PVA_455,v_455,vii'>PVA_455,v_455,vii</a>)</small></small></h2>

	krameṇānubhavotpāde 'pyarthārthamanasorayaṃ ।
	pratibhāsasya nānātvacodyadoṣo duruddharaḥ ॥ 510 ॥

<h2 id='455,vi'>455,vi <small><small></small></small></h2>

yathā yugapatsamvedanābhyupagame arthārthapratibhāsadvayaprasaṅga iti duruddharo doṣaḥ । tathā krameṇāpi । tathāhi 〈।〉

<h2 id='455,vii'>455,vii <small><small></small></small></h2>

	arthasamvedanaṃ tāvattatorthābhāsavedanaṃ ।
	nahi saṃvedanaṃ śuddhaṃ bhavedarthasya vedanaṃ ॥ 511 ॥

<h2 id='455,viii'>455,viii <small><small>(<a href='docExplore?doc_id=PVA_455,viii_455,ix'>PVA_455,viii_455,ix</a>)</small></small></h2>

arthavedanaṃ hi vedanāntareṇa vedyamānamarthavedanarūpatayaiva veditavyam । tathā dvirarthāvabhāsanaprasaṅgaḥ । anyathā tadarthasya vedanamiti kathaṃ vedanāntaraṃ vedayet । tasmāduttarakālamapyarthāvabhāsena bhāvyaṃ । na caivaṃ । tathāhi ।

<h2 id='455,ix'>455,ix <small><small></small></small></h2>

	tathā hi nīlādyākāra eka ekaṃ ca vedanaṃ ।
	lakṣyate na tu nīlābhe vedane vedanaṃ paraṃ ॥ 512 ॥

<h2 id='455,x'>455,x <small><small>(<a href='docExplore?doc_id=PVA_455,x'>PVA_455,x</a>)</small></small></h2>

atra vicāryate । kiṃ yugapajjñānapakṣa eva doṣaḥ kimvā kramajñānapakṣe । yadi yugapat । tadasta । yugapanna dvayaṃ samvedyate nīlākāraḥ samvedanañca । tathā ca pratipāditaṃ । atha krameṇa 〈।〉 tadāpi na samvedanamātraṃ paścāllakṣyate । smaraṇena sanīlasyaivopalakṣaṇāt । tadayamadoṣaḥ । na doṣaḥ । ayamasyārthaḥ । nīlādyākāra ekaḥ samvedanena । ekañca samvedanaṃ nīlākāreṇa । na tu nīlābhe samvedane samvedanamaparamarthavyatiriktaṃ lakṣayāmaḥ । athavā nīlādyākāra eka ekañca samvedanaṃ sukhādirūpaṃ samvedayāmo nāparaṃ sukhādisamvedane grāhakaṃ tatrāpyaparamityanantākārasamvedanānubhavaḥ ।

<h2 id='455,xi'>455,xi <small><small>(<a href='docExplore?doc_id=PVA_455,xi_456,iv'>PVA_455,xi_456,iv</a>)</small></small></h2>

idānīṃ prakṛtamevānubadhnāti ।

<h2 id='455,xii'>455,xii <small><small></small></small></h2>

	jñānāntareṇānubhavo bhavettatrāpi ca smṛtiḥ ।
	dṛṣṭhā; tadvedanaṃ kena tasyāpyanyena ced; imāṃ ॥ 513 ॥
	mālāṃ jñānavidāṃ koyaṃ janayatyanubandhinīm ।

<h2 id='455,xiv'>455,xiv <small><small></small></small></h2>

yadi jñānasya jñānāntareṇānubhavaḥ । sa kathaṃ jñātavyaḥ । tatrāpi smṛtirdṛṣṭeti । tadveda<456>nantarhi jñānāntareṇeti tatrāpi smṛtireva pramāṇam । tadā cemāṃ mālāṃ jñānatadvedanānāṃ ko heturanubandhavatīṃ janayet ।

<h2 id='456,ii'>456,ii <small><small></small></small></h2>

	pūrvā dhīḥ saiva cainna syāt saṃcāro viṣayāntare ॥ 514 ॥

<h2 id='456,iii'>456,iii <small><small></small></small></h2>

pūrva pūrvā buddhirevottarottarayā grāhyā na nīlādiko viṣaya iti tadgrahaṇanna syādeva । yataḥ ।

<h2 id='456,iv'>456,iv <small><small></small></small></h2>

	tāṃ grāhyalakṣaṇaprāptāmāsannāṃ janikāṃ dhiyaṃ ।
	agṛhītvottaraṃ jñānaṃ gṛhṇīyādaparaṃ katham ॥ 515 ॥

<h2 id='456,v'>456,v <small><small>(<a href='docExplore?doc_id=PVA_456,v'>PVA_456,v</a>)</small></small></h2>

yadi buddhiḥ svasamvedanarūpāsatyarthaṃ gṛhṇīyāttato yathā sannihitasyārthasya grahaṇamiti viṣayasaṃcāro bhavet । yadā tu buddhirbuddhyantareṇa gṛhyate tadā tāṃ grāhyalakṣaṇaprāptāṃ satīmagṛhīttvottaraṃ jñānaṃ pūrvikāṃ buddhiṃ kathannīlādikaṃ gṛhṇīyāt । nahi pratyāsannamātmasambaddhatvena grāhyaṃ mukttvā paragrahaṇe sāmarthyayogaḥ । atha bāhyorthaḥ sannihitaḥ savibandhaka iti viṣayāntarasañcāraḥ ।

<h2 id='456,vi'>456,vi <small><small>(<a href='docExplore?doc_id=PVA_456,vi_456,xii'>PVA_456,vi_456,xii</a>)</small></small></h2>

tadasat । yataḥ ।

<h2 id='456,vii'>456,vii <small><small></small></small></h2>

	ātmani jñānajanane svabhāve niyatāñca tāṃ ।
	ko nāmānyo vibadhnīyādbahiraṅge'ntaraṅgikām ॥ 516 ॥
	bāhyaḥ sannihito 'pyarthaḥ tāṃ vibandhan hi na prabhuḥ ।
	dhiyaṃ nānubhavet kaścidanyathārthasya sannidhau ॥ 517 ॥

<h2 id='456,ix'>456,ix <small><small></small></small></h2>

tathā ca smaraṇanna syāt । atha vibandhakābhāve bhavet ।

<h2 id='456,x'>456,x <small><small></small></small></h2>

tadasattyaṃ । yataḥ ।

<h2 id='456,xi'>456,xi <small><small></small></small></h2>

	na ca sannihitārthāsti daśā kācidato dhiyaḥ ।
	utsannamūlā smṛtirapyutsannetyujjvalaṃ matam ॥ 518 ॥

<h2 id='456,xii'>456,xii <small><small></small></small></h2>

artha ityeva smaryeta nānubhūta iti । athārthāpatyānubhūto'rthaḥ svānubhavaṃ kalpayet ।

<h2 id='456,xiii'>456,xiii <small><small>(<a href='docExplore?doc_id=PVA_456,xiii_456,xiv'>PVA_456,xiii_456,xiv</a>)</small></small></h2>

tadapyasat । arthānubhava eva yadā santato jātastada nārthāpattirapi । arthāpattiryadā smaryate tadāparārthāpattiriti saivānavasthā । tasmādanubhūto'nubhavaḥ smaryate nānyathā । tato'rthakṛtavyāghātānnānubhavo na ca smaraṇaṃ । na ca sattāmātrakādarthānubhavaḥ । indriyasambandhāt so 'pi kuto jñātavyaḥ । aparendriyasambandhādityanavasthā ।

<h2 id='456,xiv'>456,xiv <small><small></small></small></h2>

	atītādivikalpānāṃ yeṣāṃ nārthasya sannidhiḥ ।
	sañcārakāraṇābhāvādutsīdedarthacintataṃ ॥ 519 ॥

<h2 id='456,xv'>456,xv <small><small>(<a href='docExplore?doc_id=PVA_456,xv'>PVA_456,xv</a>)</small></small></h2>

atītādivikalpānāṃ nendriyasambandho'taḥ kathamanubhūtatvaniścayaḥ । tatorthacintā na syāt । cintācintānavasthā bhavet । atha tatrāpyartha eva deśakālānyathātmako bhavet । tadā tarhi tena sarvadā vyāghātakṛtā bhavitavyaṃ । tathā ca saṃcāro na bhavedeva । tenaivāpakṛtatvāt । indriyavijñāne hi sannihita evārtho vyāghātakārī । tataḥ kadācit buddhitadvedanānāṃ prabandhavicchedo bhavet kadācidanyathā । cintāsantāne tu vyavahi'to 'pyartho viṣayatvātsarvadā vyāghātakārīti

<457>

<h2 id='457,i'>457,i <small><small>(<a href='docExplore?doc_id=PVA_457,i_457,ii'>PVA_457,i_457,ii</a>)</small></small></h2>

tatrārtha eva vedyeta na samvedanamiti samvedanasmaraṇanna syāt । atha na vyāghātakārī tathā sati cintācintādisantānavedanamevārthacintanamutsīdedeva । athāpi syāt । śaktirasti kā cidyayātmani jñānaṃ janayati 〈।〉 tasyāḥ kṣaye krameṇopajāte viṣayāntare bhavetsañcāra iti ।

<h2 id='457,ii'>457,ii <small><small></small></small></h2>

tadapyayuktaṃ । yataḥ ।

<h2 id='457,iii'>457,iii <small><small>(<a href='docExplore?doc_id=PVA_457,iii_457,ix'>PVA_457,iii_457,ix</a>)</small></small></h2>

	ātmani jñānajanane śaktisaṃkṣayataḥ śanaiḥ ।
	viṣayāntarasaṃcāro yadi; saivārthadhīḥ kutaḥ ॥ 520 ॥

<h2 id='457,iv'>457,iv <small><small></small></small></h2>

yadi śaktivikalāpūrvabuddhirbuddhigrahaṇaṃprati śaktivirahe sāpyarthadhīrviṣayāntarasañcāravatītvenābhimatā na bhavet । tasmāt ।

<h2 id='457,v'>457,v <small><small></small></small></h2>

	śaktikṣaye pūrvadhiyaḥ;

<h2 id='457,vi'>457,vi <small><small></small></small></h2>

nārthāntarasañcāraḥ । yataḥ ।

<h2 id='457,vii'>457,vii <small><small></small></small></h2>

	nahi dhīḥ prāgdhiyā vinā ।

<h2 id='457,viii'>457,viii <small><small></small></small></h2>

kiṃ kāraṇaṃ ।

<h2 id='457,ix'>457,ix <small><small></small></small></h2>

	anyārthāsaktiviguṇe jñāne jñānodayāgateḥ ॥ 521 ॥

<h1 id='2.1.2.7.6'>2.1.2.7.6</h1>

<(ālayavijñānam-)>

<h2 id='457,x'>457,x <small><small>(<a href='docExplore?doc_id=PVA_457,x'>PVA_457,x</a>)</small></small></h2>

yadi tu pūrvabuddheḥ kāraṇatvaṃ na syādarthāntarāsaktivaiguṇye 'pyudayo bhavet buddhyantarasya । nahyakāraṇasya vaiguṇyamavaiguṇyamvā vyāghātamitaradvā vidadhīta । ta māt pūrvabuddhiḥ kāraṇameva । tadaśaktatvādarthadhīrapi na syādeveti sutarāṃ viṣayāntarasañcārābhāvaḥ । ālayavijñānam । yasya tarhi । ā la ya vi jñā naṃ sakalapravṛttivijñānajanakam 〈।〉 tasya pūrvavijñānakāraṇatvaṃ nāsti 〈।〉 tata eva sakṛdālayavijñānāt pravṛttivijñānodayāt । tatosmākamapi na tatkāraṇaṃ 〈।〉 pūrvapravṛttivijñānakāraṇatve tu tadanvayavyatirekānuvidhāyi kāryamiti na syādālayavijñānasya kāraṇatvaṃ । atrocyate ।

<h2 id='457,xi'>457,xi <small><small>(<a href='docExplore?doc_id=PVA_457,xi_457,xii'>PVA_457,xi_457,xii</a>)</small></small></h2>

	sakṛdvijātīyajātāvapyekena paṭīyasā ।
	cittenāhitavaiguṇyādālayānnānyasambhavaḥ ॥ 522 ॥

<h2 id='457,xii'>457,xii <small><small></small></small></h2>

yasyāpyālayavijñānaṃ kāraṇantasyāpi । yataḥ । kadācit sakṛdvijātīyavijñānodaye 'pi punarālayānnānyasambhava ekena paṭīyasā pūrvakapravṛttijñānenārthāntarāsaktiviguṇāhitavaiguṇyādataḥ 〈।〉 sa eva tatrāpi sa ma na nta rapratya yaḥ । tata eva tarhi viguṇādvijñānodayānudayau kimālayavijñānena । āstāmiyamālayavijñānacintā । vāsanādhāratayā vā parikalpitantaditi na doṣaḥ । yadi tu pūrvavijñānasya kāraṇatā neṣyate yadā ।

<h2 id='457,xiii'>457,xiii <small><small>(<a href='docExplore?doc_id=PVA_457,xiii_458,iii'>PVA_457,xiii_458,iii</a>)</small></small></h2>

	nāpekṣetānyathā sāmyaṃ manovṛttermanontaraṃ ।

<h2 id='457,xiv'>457,xiv <small><small></small></small></h2>

pūrvikāyā hi manovṛttermanontaraṃ sāmyamapekṣeta yadi sā kāraṇamakāraṇasyāpekṣaṇīyatāyogāt । tasmādapekṣatvātkāraṇamevāsāviti yuktimāneva nirṇayaḥ ।

<458>

<h2 id='458,i'>458,i <small><small></small></small></h2>

api ca ।

<h2 id='458,ii'>458,ii <small><small></small></small></h2>

	manojñānakramotpattirapyapekṣā prasādhanī ॥ 523 ॥

<h2 id='458,iii'>458,iii <small><small></small></small></h2>

manovijñānasya hi samanantarapratyayamātrameva hetuḥ । tasyāhetutāyāmahetukatvāt yugapadudayo bhavet । tasmātpūrvavijñānakāraṇamevottaraṃ vijñānamiti pūrvavijñānaśaktyabhāve na kiñcid bhavet ।

<h2 id='458,iv'>458,iv <small><small>(<a href='docExplore?doc_id=PVA_458,iv_458,vi'>PVA_458,iv_458,vi</a>)</small></small></h2>

	ekatvānmanasonyasminsaktasyānyā 〈'〉gateryadi ।
	jñānāntarasyānudayo na kadācitsahodayāt ॥ 524 ॥

<h2 id='458,v'>458,v <small><small></small></small></h2>

yadyekatvaṃ manasastasya caikatra gateranyatrāgatiriti pūrvakaṃ vijñānamakāraṇameva ।

<h2 id='458,vi'>458,vi <small><small></small></small></h2>

tadapyayuktaṃ । yatastadapi manaḥpūrvakaṃ vijñānameva na tadaparaṃ pramāṇaprasiddhaṃ । yugapadvijñānānudayena hi tatsādhyate sa ca pūrvavijñānānyāsaktiviguṇatvādeva sahodayaśca kadācidupalabdhaḥ ।

<h2 id='458,vii'>458,vii <small><small>(<a href='docExplore?doc_id=PVA_458,vii_458,xi'>PVA_458,vii_458,xi</a>)</small></small></h2>

	samavṛttau ca tulyatvātsarvadānyāgatirbhavet ।

<h2 id='458,viii'>458,viii <small><small></small></small></h2>

yasya tu manasa ekatvakṛto vijñānāntarānudayastasya samavṛttau cānyadā ca sarvadānudayaḥ । syāt ।

<h2 id='458,ix'>458,ix <small><small></small></small></h2>

asmākantu samavṛttāvudayo'nyadā cānudaya iti nahi kiñcidvyāhataṃ ।

<h2 id='458,x'>458,x <small><small></small></small></h2>

nanvantareṇa manaḥ kathaṃ kramaḥ । vijñānavaiguṇyāditi pratipāditaṃ ।

<h2 id='458,xi'>458,xi <small><small></small></small></h2>

	janma cātmamanoyogamātrajānāṃ sakṛd bhavet ॥ 525 ॥

<h2 id='458,xii'>458,xii <small><small>(<a href='docExplore?doc_id=PVA_458,xii_458,xvi'>PVA_458,xii_458,xvi</a>)</small></small></h2>

na hi tatra viṣayāntaragatirasti । yataḥ kramo bhavet । sukhādibuddhīnāmātmamanaḥsaṃyogamātratvāt iti pratipāditaṃ ।

<h2 id='458,xiii'>458,xiii <small><small></small></small></h2>

athaikatvānmanasa ekaiva buddhikriyā bhavet ।

<h2 id='458,xiv'>458,xiv <small><small></small></small></h2>

tadasat । yataḥ ।

<h2 id='458,xv'>458,xv <small><small></small></small></h2>

	ekaiva cetkriyaikaḥ syātkindīponekadarśanaḥ ।

<h2 id='458,xvi'>458,xvi <small><small></small></small></h2>

yathaiva pradīpa eko 'pyanekadarśanajanakaḥ । tathā mano 'pi । tathānekadraṣṭṛvaśādatrāpyanekagrāhyavaśāditi samānam । na ca manasaḥ kāraṇatvaṃ vijñānasyaiva vāsanāniyamāt । tathātvaṃ manasastu nityatvāt ।

<h2 id='458,xvii'>458,xvii <small><small>(<a href='docExplore?doc_id=PVA_458,xvii_459,i'>PVA_458,xvii_459,i</a>)</small></small></h2>

	krameṇāpi na śaktaṃ syātpaścādapyaviśeṣataḥ ॥ 526 ॥

<h2 id='458,xviii'>458,xviii <small><small></small></small></h2>

nahi nittyasya viśeṣādhānaṃ । kutaścidviśeṣasya tattvānyathābhyāsayogāt । yataḥ ।

<h2 id='458,xix'>458,xix <small><small></small></small></h2>

	tadātmāna viśeṣaḥsyādanyaścettasya kimbhavet ।
	tatsambandhe 'pi tasyāsau naiva syādekarūpatā ॥ 1152 ॥ (PVA)
	anena deha puruṣāvuktau saṃskārato yadi ।
	niyamaḥ sa kutaḥ paścād buddheścedastu sammataṃ ॥ 527 ॥

<459>

<h2 id='459,i'>459,i <small><small></small></small></h2>

anena dehapuruṣāvuktau । yo 'pi manyate dehapuruṣayorekatvādekaiva kriyā । tadapyanenaiva gataṃ । "kiṃ dīponekadarśanaḥ" ।

<h2 id='459,ii'>459,ii <small><small>(<a href='docExplore?doc_id=PVA_459,ii'>PVA_459,ii</a>)</small></small></h2>

krameṇāpi na śaktiraviśeṣāditi । atha viśeṣaḥ । tadā vijñānameva śaktyatiśayasamanvitaṃ tatkramakāraṇamiti vṛthā dehapuruṣayoḥ kāraṇatvopagamaḥ । "saṃskārato yadi 〈।〉 niyamaḥ sa kutaḥ paścāt buddheścedastu sammataṃ ।" saṃskāro 'pi sthita eva । tato na niyamaḥ । atha paścādutpattimān sa kutaḥ । jñānajo jñānahetuśca saṃskāra iti buddhereva saṃskāraḥ । yadyevaṃ sammatamevaitadasmākaṃ buddhijanitaḥ saṃskāro vāsanāparanāmā tato niyamaḥ pūrvabuddherevānyatra pramāṇābhāvāt । nahi buddhimantareṇānyā vāsanā nāma । athāpi syāt 〈।〉 jñānāntarajananameva kevalaṃ na grāhyatā tena janikāpi pūrvikā buddhiragrāhyato viṣayāntarasañcāraḥ ।

<h2 id='459,iii'>459,iii <small><small>(<a href='docExplore?doc_id=PVA_459,iii_459,viii'>PVA_459,iii_459,viii</a>)</small></small></h2>

tadasattyaṃ । yataḥ 〈।〉

<h2 id='459,iv'>459,iv <small><small></small></small></h2>

	na grāhyatānyā jananājjananaṃ grāhyalakṣaṇaṃ ।

<h2 id='459,v'>459,v <small><small></small></small></h2>

grāhye hi padārthe jñānajananameva grāhyalakṣaṇam ।

<h2 id='459,vi'>459,vi <small><small></small></small></h2>

yataḥ 〈।〉

<h2 id='459,vii'>459,vii <small><small></small></small></h2>

	agrāhyaṃ nahi tejosti; na ca saukṣmyādyanaṃśake ॥ 528 ॥

<h2 id='459,viii'>459,viii <small><small></small></small></h2>

nālokaḥ kathañcidvijñānaṃ janayatyagrāhyatayā । grāhyaṃ hi sakalameva dṛṣṭaṃ । athālokaḥ sāvayavatvātparabhāgādinā janako 'pi na grāhyaḥ । nānaṅgasya vijñānasyāṅgābhāvāt । āloko hi sāṅga iti tathā yuktaḥ ।

<h2 id='459,ix'>459,ix <small><small>(<a href='docExplore?doc_id=PVA_459,ix_459,xvi'>PVA_459,ix_459,xvi</a>)</small></small></h2>

	grāhyatāśaktihāniḥ syānnānyasya jananātmanaḥ ।

<h2 id='459,x'>459,x <small><small></small></small></h2>

tadayuktaṃ । yataḥ

<h2 id='459,xi'>459,xi <small><small></small></small></h2>

	grāhyatāyā na khalvanyajjananaṃ grāhyalakṣaṇe ॥ 529 ॥
	sākṣānnahyanyathā buddhe rūpādirupakārakaḥ ।

<h2 id='459,xii'>459,xii <small><small></small></small></h2>

pāramparyeṇa hi grāhyamapyagrāhyatayā bhavedupakārakaṃ buddheḥ । sākṣāttu nānyatheti janikā grāhyaiva buddhiḥ ।

<h2 id='459,xiii'>459,xiii <small><small></small></small></h2>

	grāhyatālakṣaṇādanyasttadbhāvaniyamosya kaḥ ॥ 530 ॥
	buddherapi tadastīti sāpi tattve vyavasthiteti ।

<h2 id='459,xiv'>459,xiv <small><small></small></small></h2>

— iti antaraślokaḥ ।

<h2 id='459,xv'>459,xv <small><small></small></small></h2>

tasmānnāgrāhyā buddhiḥ । yasmāt ।

<h2 id='459,xvi'>459,xvi <small><small></small></small></h2>

	grāhyopādānasaṃvittī cetaso grāhyalakṣaṇām ॥ 531 ॥

<h2 id='459,xvii'>459,xvii <small><small>(<a href='docExplore?doc_id=PVA_459,xvii'>PVA_459,xvii</a>)</small></small></h2>

cetaso hi grāhiṇī vijñāne tadupādānabhāvaḥ । samvedanatā ca grāhyatā nāparamatra sūkṣmatādikamiti nāgrāhyatā । yadyupādānabhāva eva grāhyatā sa copādānabhāvaḥ svabuddhereva । anyathā parabuddherapi samvedanaprasaṅgaḥ । paracittāgrahaṇantvanupādānabhāvāt । rūpasya cāgrahaṇaṃ dūrasūkṣmādibhāvādindriyasya grāhivijñānānupādānāditi viṣayavibhāgaḥ । yadi tu buddherapyagrāhyatā sāpi cakṣurādivadeva grāhyā na bhavet । athārthāpattyā pratīyate buddhistena smaraṇam ।

<460>

<h2 id='460,i'>460,i <small><small>(<a href='docExplore?doc_id=PVA_460,i_460,vii'>PVA_460,i_460,vii</a>)</small></small></h2>

tadayuktaṃ । sarvadātvāpatterasambhavāt ।

<h2 id='460,ii'>460,ii <small><small></small></small></h2>

	yadā stambhaghaṭādīnāṃ satvaraṃ gaṇayedayaṃ ।
	prapañcamatibāhulyaṃ nārthāpatyudayastataḥ ॥ 1153 ॥ (PVA)

<h2 id='460,iii'>460,iii <small><small></small></small></h2>

nahi tvaritaṃ gaṇayatosyārthāpatterudayaḥ । athārthāpattirapi tatra vyāpāravatī na vyāpārāpratīteḥ ।

<h2 id='460,iv'>460,iv <small><small></small></small></h2>

	na cārthāpattisadbhāvo vedyate vyavahāribhiḥ ।
	arthādarthavidoveyaṃ jāyetobhayatothavā ॥ 1154 ॥ (PVA)
	na tāvadarthādarthāddhi sarvadhīpratipad bhavet ।
	arthavitterapi mametyevaṃ naivārthadhīrgati〈ḥ〉 ॥ 1155 ॥ (PVA)
	ubhayasmādapi gatinnati eva prasidhyatiṃ ।
	svavedanādeva tasmādātmasamvedanasthitiḥ ॥ 1156 ॥ (PVA)

<h2 id='460,vii'>460,vii <small><small></small></small></h2>

arthādeva yadi samvedanaṃ gamyate samvedanamātraṃ gamyeta nātmasamvedanam । athārthasamvedanāt ।

<h2 id='460,viii'>460,viii <small><small>(<a href='docExplore?doc_id=PVA_460,viii'>PVA_460,viii</a>)</small></small></h2>

nanu tadevārthasamvedanamarthāpattyāvagamyate । tata eva kathamarthāpattiritaretarāśrayadoṣāt । yato dṛṣṭo'rtho'nyathā nopapadyate ityadṛṣṭārthaparikalpanamarthāpattiḥ । na cārthasamvedanaṃ dṛṣṭamiti kutorthāpattiḥ । na cobhayasya darśanamata eva na hyekasya darśanamubhayadarśanaṃ tasmātsvasamvedanameva vedanamanyathāsiddheḥ । ataḥ pareṇa buddhyantareṇa pratyakṣātmanā vedyata ityupagataṃ । tatra sakalapūrvabuddhigrahaṇe na viṣayāntarasaṃcāraḥ । yadyupādānatayā buddhervedanamasūkṣmāditayā ca rūpādeḥ । tadā yogināṃ parabuddhisūkṣmādirūpādivedanaṃ kathaṃ । na doṣa eṣa । yataḥ ।

<h2 id='460,ix'>460,ix <small><small>(<a href='docExplore?doc_id=PVA_460,ix_460,x'>PVA_460,ix_460,x</a>)</small></small></h2>

	rūpādeḥ cetasaścaivamaviśuddhadhiyaṃ prati ।
	grāhyalakṣaṇacinteyamacintyā yogināṅgatiḥ ॥ 530 ॥

<h2 id='460,x'>460,x <small><small></small></small></h2>

dūrasūkṣmādiparacittavedanaṃ hi kathaṃ yogināmiti na cintyata evedānīmetat । arvāgdaśenāpekṣayā grāhyalakṣaṇamidamuktamasmābhiḥ । pariśuddhabuddhisantatayastu yogīśvarāḥ kathamiti kimanena cintitenetyāstāmetat । yathā cedantathā cintitameva leśataḥ । nanvātmīyā buddhiryadi gṛhyate sarvaṃ gṛhyeteti kuta etat । na gṛhyata iti tu viṣayāntarasañcārādeva gamyate । tadapi na yuktimat । yataḥ ।

<h2 id='460,xi'>460,xi <small><small>(<a href='docExplore?doc_id=PVA_460,xi_460,xiv'>PVA_460,xi_460,xiv</a>)</small></small></h2>

	tatra sūkṣmādibhāvena grāhyamagrāhyatāṃ brajet ।
	rūpādibuddheḥ kiṃ jātaṃ paścādyat prāṅ na vidyate ॥ 533 ॥

<h2 id='460,xii'>460,xii <small><small></small></small></h2>

na khalu tasyāḥ sūkṣmadūrādibhāvo yaḥ prāṅ nāsīt । asambhave 'pi viśeṣasya yadi grahaṇavibhāgasya tarhi na sahetuka iti na vibhāgavānbhavet ।

<h2 id='460,xiii'>460,xiii <small><small></small></small></h2>

	sati svadhīgrahe tasmāt yaivānantarahetutā ।
	cetaso grāhyatā saiva tato nārthāntare gatiḥ ॥ 534 ॥

<h2 id='460,xiv'>460,xiv <small><small></small></small></h2>

— iti 〈antaraślokaḥ〉

<h1 id='2.1.2.7.7'>2.1.2.7.7</h1>

<(6) hetusāmagrīvādaḥ>

<h2 id='460,xv'>460,xv <small><small>(<a href='docExplore?doc_id=PVA_460,xv_461,iii'>PVA_460,xv_461,iii</a>)</small></small></h2>

nanu hetutaiva grāhyateti na yuktametat anekaśaktitvād bhāvānāṃ । tatonyā grāhyaśaktiryāpagatā viṣayāntarasaṃcārakāle'anyā ca jananamātraśaktiryatprabhāvāduttarajñānodayorthaviṣayaḥ ।

<461>

<h2 id='461,i'>461,i <small><small></small></small></h2>

anekaśaktitā ca bhāvānāmanekakāryajananādevāvadhāryate । anyathā nānekakāryaprasavaḥ 〈।〉 tadapi yat kiñcidyataḥ ।

<h2 id='461,ii'>461,ii <small><small></small></small></h2>

	nānaikaśaktyabhāve 'pi bhāvo nānaikakāryakṛt ।

<h2 id='461,iii'>461,iii <small><small></small></small></h2>

	prakṛtyaiveti gaditaṃ ;

<h2 id='461,iv'>461,iv <small><small>(<a href='docExplore?doc_id=PVA_461,iv'>PVA_461,iv</a>)</small></small></h2>

prakṛtireṣā bhāvānāṃ kāraṇaparādhīnajanmanāṃ paryanuyogamarhati 〈।〉 kathametaditi । svakāraṇādudayamāsādayatāṃ pratiniyamena kastasya niṣeddhā । anyathā sāpi śaktirīdṛśī kutaḥ 〈।〉 iti na paryanuyogānmuktiḥ । svakāraṇāccet tatkimidānīmanayā prakṛtyaiva parisamāptirastu kimarthāntarakalpanayā । nanu svakāraṇādhīnā śaktiriyamiti lokasya pratītiḥ । astīyaṃ pratītirnna vyatirivataśaktipratītiḥ । svabhāvabhūtadharmabhedāropamātreṇa pratīteḥ । kathametaditi cet । śaktāvapyaparaśaktipratyayadarśanāt । tathā hi ।

<h2 id='461,v'>461,v <small><small>(<a href='docExplore?doc_id=PVA_461,v_461,ix'>PVA_461,v_461,ix</a>)</small></small></h2>

	śaktiyogātpadārthaścet kāraṇaṃ kāryajanmani ।
	śakterapi kutaḥ śaktiriti kinna vikalpyate ॥ 1157 ॥ (PVA)

<h2 id='461,vii'>461,vii <small><small></small></small></h2>

tasmātkalpanāmātrameva śaktiranyāpohena vyavasthāpyamānatvāt ।

<h2 id='461,viii'>461,viii <small><small></small></small></h2>

nanu śaktimantareṇa nānābhūtā bhāvā ekataḥ kathambhavanti । śaktibhede sati bhavantīti yuktaṃ । atrāha ।

<h2 id='461,ix'>461,ix <small><small></small></small></h2>

	nānaikasmānna cedbhavet ॥ 535 ॥
	na kiñcidekamekasmātsāmagrya kārya sambhavaḥ ।
	ekaṃ syādapi sāmagrayorityuktaṃ tadanekakṛt ॥ 536 ॥

<h2 id='461,xi'>461,xi <small><small>(<a href='docExplore?doc_id=PVA_461,xi^1'>PVA_461,xi^1</a>)  (<a href='docExplore?doc_id=PVA_461,xi^2_461,xii'>PVA_461,xi^2_461,xii</a>)</small></small></h2>

sāmagrīsambhave hi prāyaśaḥ kāryāṇāṃ sambhavaḥ kiñcidekamekasmādutpattimat । tathānekamanekasmādanekañcaikasmāt । yādṛśyeva yasya sāmagrī tata eva tadekamanekamvā bhavet । eṣa prāyaśaḥ prapañcaḥ । tathāhi । svakāraṇādevambhūtamanekamekamvā bhavati । yenaikamanekamvā kārya janayati । na śaktibhedaḥ kvacidupayujyate । śaktayo 'pi tata upakārabhāginyaḥ tasya tā iti vyapadeśavatyaḥ । na hyanyathā śaktayaḥ । padārthāntarabhūtā hi tadābhāḥ syuḥ । padārthāntaratve ca tathā darśanaprasaṅgaḥ । athavā na kiñcidasti yadekamekasmātsāgryā evānekakāryodayaḥ । kathantarhyanekamekasmādityucyate । sāmagrīdvayāntarbhūtamekamekaṃ kārya janayatīti tathā vyapadeśaḥ । yadā pradīpa eka evānekasya darśanasya janakaḥ । anekapuruṣānekasamanantarasāmagrīsaṅgatatvāt । yathā caikasyānekaśaktiyogastathānekakāryayogo 'pi tasmādanekakāryatvamanekaśaktitāmvināpi । evantarhi yathaikamanekakārya tathaikāpi buddhiḥ svaviṣayāṃ ca buddhiṃ parārtha viṣayāñca janayiṣyati 〈।〉 tatra kadācidbuddhiviṣayā buddhiḥ kadācidarthaviṣayeti viṣayāntarasaṃcāraḥ । na viśeṣābhāvādubhayaṃ sarvadā janayet । jana 〈ya〉 tyeveti cet । tanna yataḥ । tadā ।

<h2 id='461,xii'>461,xii <small><small></small></small></h2>

	arthaṃ pūrvañca vijñānaṃ gṛhṇīyādyadi dhīḥ parā ।
	pūrvāparārthabhāsitvāccantādāvekacetasi ॥ 537 ॥
<462>
	abhilāpadvayaṃ neṣṭaṃ syād dṛṣṭakramamakramaṃ ।
	dvirdvirekañca bhāseta bhāsanādātmatadvidoḥ ॥ 538 ॥

<h2 id='462,ii'>462,ii <small><small>(<a href='docExplore?doc_id=PVA_462,ii'>PVA_462,ii</a>)</small></small></h2>

yadi vā dvyaṃ pūrvabuddhigrāhi rūpādyarthagrāhi cotpattimattadā pūrvabuddhyarthasya parasya cārthasya pratibhāsanādabhilāpadvyaṃ yat kramavadupalabhyate tadakramaṃ pratibhāset । nahi buddhirarthagrahaṇarūpatāṃ vinā pratibhāsate । tadrūpatvāttasyāḥ । arthagrahaṇapratibhāse cārtha eva pratibhāsita iti pūrvāparābhilāpadvyaṃ pratibhāseta । tathaikameva dvidviravabhāseta । arthasyātmanastadvu ddheśca pratibhāsanāt । pūrvantāvatsvayaṃ pratibhāti paścāttadvuddhipratibhāsane tato dvipratibhāsanaṃ । athārthapratibhāsānantaraṃ buddhirnna gṛhyate । na buddhiḥ pratyakṣeṇa svena pareṇa vā gṛhyate । arthāpattyāpi tarhi yadi pratibhāsate । tadāpi bhāsanamātmatadvidoriti sa eva prasaṅgaḥ । atha kālāntarerthāpattirnna hi tatsantatānekārthagrahaṇakramakāle kaścidarthāpattimanubhavati ।

<h2 id='462,iii'>462,iii <small><small>(<a href='docExplore?doc_id=PVA_462,iii_462,ix'>PVA_462,iii_462,ix</a>)</small></small></h2>

naitadasti ।

<h2 id='462,iv'>462,iv <small><small></small></small></h2>

	sāmarthyātpratipattiścetsarvadā syānna vānyadā ।
	tatorthāpattisamvittau śatakṛtvo hi bhāsanaṃ ॥ 1158 ॥ (PVA)

<h2 id='462,vi'>462,vi <small><small></small></small></h2>

atha yadā svabuddhīḥ saṃkalayati tadā kālāntare'rthāpattyudayaḥ ।

<h2 id='462,vii'>462,vii <small><small></small></small></h2>

	tadāpi na tadā kiñcit dṛṣṭamasti yato bhavet ।
	arthāpattiratītatvādarthāpattikṛtastadā ॥ 1159 ॥ (PVA)

<h2 id='462,viii'>462,viii <small><small></small></small></h2>

atītamarthadarśanaṃ kathaṃ tato'rthāpattisambhavaḥ । kālāntare 'pi smaryamāṇādarthāpattiriti cet । smaraṇasyaivārthāpattyāvagamo nānubhavasya । tatrāpi syādabhilāpadvyam triravabhāsanañca । athānanubhūtaṃ na smaryate tatonubhavagatiriti cet । tanna ।

<h2 id='462,ix'>462,ix <small><small></small></small></h2>

	anubhūtaṃ mayetyeva smaraṇasya pravarttane ।
	buddhirāsīnmametyevamarthāpatterasambhavaḥ ॥ 1160 ॥ (PVA)

<h2 id='462,x'>462,x <small><small>(<a href='docExplore?doc_id=PVA_462,x'>PVA_462,x</a>)</small></small></h2>

yadā smarāmi pūrvasamvedanasyeti smaraṇameva prathamambuddhau pravarttate । tadā na pūrvamarthāpattirnnāpi paścāditi kutaḥ smaraṇasambhavaḥ । yadāpyarthasya smaraṇaṃ tadāpi smaraṇasyānubhavasya cānumānamiti smaraṇānubhavārthākārayoryugapatpratibhāsaprasaṅga । tathā ca smaraṇakāle 'pi spaṣṭārthākāravedanaprasaṅgaḥ । athāspaṣṭākāradvyavedanaṃ tadapi na dṛṣṭamevetyaparihāraḥ । atha yasya yadeṣyate tadā tasyārthāpattiryataḥ smarāmi tatonubhūtaṃ yataḥ smaraṇaṃ tatonubhava iti vā । evantahi yatonubhavastatonubhava iti syāt vāco yuktiḥ । tathā yataḥ smaraṇantataḥ smaraṇamiti mahatpramāṇakauśalaṃ । icchā vānubhūte jāyate । na cānubhavaḥ kadācidanubhūta iti kathamicchayārthāpattirudiyāt । tasmādasadeva buddhyantareṇa buddhivedanam ।

<h2 id='462,xi'>462,xi <small><small>(<a href='docExplore?doc_id=PVA_462,xi_462,xiii'>PVA_462,xi_462,xiii</a>)</small></small></h2>

atha 〈।〉

<h2 id='462,xii'>462,xii <small><small></small></small></h2>

	viṣayāntarasañcāre yadyantyaṃ nānubhūyate ।
	parānubhūtivatsarvānanubhūtiḥ prasajyate ॥ 539 ॥

<h2 id='462,xiii'>462,xiii <small><small></small></small></h2>

viṣayāntarasañcaraṇakāle hi yadyantyaṃ viṣayāntarasaṃcārakālātpūrvavijñānaṃ vijñānaprabandhasya । tadā sarvānanubhūtiḥ parānubhūtavad bhavet । ananubhūtānubhavasyānubhūtatvābhāvātpa<463>rānubhūtavat । tato'ntyānanubhavāttatpūrvakānanubhū tiryāvadādibhatasyāpi yathā parānubhave 'pi tadanubhavasyānyenā〈na〉 nubhūtatvādanyenānanubhavaḥ tathā svayamanubhūte 'pi tattu punararthasya svarūpaṃ parāpekṣayāpi tatheti kathamanubhavaḥ ।

<h2 id='463,ii'>463,ii <small><small>(<a href='docExplore?doc_id=PVA_463,ii_463,iv'>PVA_463,ii_463,iv</a>)</small></small></h2>

nanu parānubhave svayamananubhavātparasyānubhavo yathā vyavasthāpyate tathā pareṇānanubhave svasyānubhava iti vyavasthāpyatāṃ ।

<h2 id='463,iii'>463,iii <small><small></small></small></h2>

tadasat । vyavasthāpyatāṃ yadi pramāṇamasti । yathā tu pareṇānubhūtaṃ nātmapratyakṣaṃ na ca parasyeti vyavasthāpayituṃ śakyam । tathātmapratyakṣābhimatamapi nātmanaḥ parasyeti vā vyavasthāpanāmarhati ।

<h2 id='463,iv'>463,iv <small><small></small></small></h2>

nanvarthaḥ svarūpeṇa pratīyate tatkathamapratyakṣatā । nahyanyasminnapratīyamāne'nyadapratītaṃ nāma ।

<h2 id='463,v'>463,v <small><small>(<a href='docExplore?doc_id=PVA_463,v'>PVA_463,v</a>)</small></small></h2>

sattyaṃ pratīyate । svayameva pratīyatāṃ । ātmanā pratīyate so 'pi svayameva pratīyatāṃ । tataḥ svasamvedanameva । athātmā kartṛtayā pratīyate 〈।〉 na 〈।〉 śarīravyatirekeṇātmābhāvāt । śarīrasya kartṛtā cet । na । śarīrasyāpi karmatvāt । yasmādasatsvasamvedanaṃ śarīrādīnāṃ । svasamvedanatve vā'vivāda eva । buddherasamvedanamiti cet । ātmanaḥ svasamvedane tenārthānubhave tāvatā paryāptamiti vyarthikā buddhiḥ । tata evāha ।

<h2 id='463,vi'>463,vi <small><small>(<a href='docExplore?doc_id=PVA_463,vi_463,viii'>PVA_463,vi_463,viii</a>)</small></small></h2>

	atmānubhūtaṃ pratyakṣaṃ nānubhūtaṃ parairyadi ।
	ātmānubhūtiḥ sā siddhā kuto yenaivamucyate ॥ 540 ॥

<h2 id='463,vii'>463,vii <small><small></small></small></h2>

ātmanonubhūtirastīti kutaḥ । anyenānubhūtau parātmāsau na bhavatīti kutaḥ । svasamvedanenānubhave svasamvedanasiddhirevetyavivāda eva । tasmādasvasamvedane sarvānanubhūtiprasaṅgaḥ ।

<h2 id='463,viii'>463,viii <small><small></small></small></h2>

nanu cakṣurādikenānanubhūte 'pi cakṣurādinānubhūtamiti bhavati vyavahāraḥ । tathātmasamvedanānanubhave 'pi kinneṣyate ।

<h2 id='463,ix'>463,ix <small><small>(<a href='docExplore?doc_id=PVA_463,ix_463,xi'>PVA_463,ix_463,xi</a>)</small></small></h2>

atrocyate ।

<h2 id='463,x'>463,x <small><small></small></small></h2>

	vyaktihetvaprasiddhiḥ syānna vyaktervyakti micchataḥ ।
	vyaktyasiddhāvapi vyaktaṃ yadi vyaktamidaṃ jagat ॥ 541 ॥

<h2 id='463,xi'>463,xi <small><small></small></small></h2>

vyaktihetavo hi cakṣurādayasteṣāmasiddhāvapi nāvyaktatārthasya vyaktivyaktatvāt । asmaccakṣurvyaktamiti kathamasmatsamvedanajanakatvādasmaccakṣuriti vyapadeśaḥ । samvedanasya tu svasamvedanādevāsmattvaṃ । tasyāpi samvedanasyāsvasamvedanenātmasambandhitvena kiñcitpratipannamiti svarūpamātreṇa vyaktatve sakalaṃ vyaktaṃ jagajjāyetetyatiprasaṃgaḥ ।

<h2 id='463,xii'>463,xii <small><small>(<a href='docExplore?doc_id=PVA_463,xii_463,xv'>PVA_463,xii_463,xv</a>)</small></small></h2>

nanu yatra vyaktirutpannā tadvyaktamiti kathamatiprasaṅgaḥ ।

<h2 id='463,xiii'>463,xiii <small><small></small></small></h2>

	vyakterudayamātreṇa vyaktaṃ yadi tadākhilaṃ ।
	asya vyaktiritīdantu na sambandhavinākṛtaṃ ॥ 1161 ॥ (PVA)
	tasmātsvarūpamātreṇa sarvasya vyaktatā bhavet ।
	atha tadrūpa evārthaḥ svasamvedanamucyatāṃ ॥ 1162 ॥ (PVA)

<h2 id='463,xv'>463,xv <small><small></small></small></h2>

〈iti〉 pramāṇavartikālaṅkāre pratyakṣaparicchedo dvitīyaḥ ॥ 2 ॥

<465>

<4. parārthānumānaparicchedaḥ>

<466>

<467>

<3. parārthānumānaparicchedaḥ>

<1. dignāgīyaṃ parārthānumāna-lakṣaṇam>

<h1 id='3.1.1.1'>3.1.1.1</h1>

<1. svadṛṣṭagrahaṇaphalam>

<h2 id='467,i'>467,i <small><small>(<a href='docExplore?doc_id=PVA_467,i'>PVA_467,i</a>)</small></small></h2>

svārthanumānānantaraṃ parārthānumānamucyate । svārthānumānapūrvakatvātparārthānumānasya । tatra parārthānumānantu svadṛṣṭārthaprakāśanam । svena dṛṣṭaṃ svadṛṣṭamvādiprativādibhyāṃ pratipādya pratipādakābhyāṃ svadṛṣṭasyetyarthaḥ । yadi prāśnikāsteṣāmapi teṣāmadhikārāt । vipratipattinirāsastu sāmarthyādeva prasiddhaḥ । prakāśyate'nena svapratītorthaḥ paraṃ prati । tacca kāyavāgvijñaptirūpaṃ । tatra svadṛṣṭo'rthastrarūpaṃ liṅgam ।

<h2 id='467,ii'>467,ii <small><small>(<a href='docExplore?doc_id=PVA_467,ii_467,iv'>PVA_467,ii_467,iv</a>)</small></small></h2>

nanu trirūpaṃ liṅgamiti ca kutaḥ । svadṛṣṭārthagrahaṇasya sarvārthapratipādanasambhavāt । tatonumeyasya parokṣarūpasya sakalasya prakāśanaṃ paraṃ pratyanumānaṃ parārthamiti prāptam ।

<h2 id='467,iii'>467,iii <small><small></small></small></h2>

atrocyate ।

<h2 id='467,iv'>467,iv <small><small></small></small></h2>

	trirūpaṃ liṅgamutsṛjya nānyasyāsti prakāśanaṃ ।
	na śakyaṃ pratipattuṃ tadanyenetpaprakāśanam ॥ 1 ॥ (PVA)

<h2 id='467,v'>467,v <small><small>(<a href='docExplore?doc_id=PVA_467,v'>PVA_467,v</a>)</small></small></h2>

prakāśito hyasāvucyate yatra parasya saṃpratipattiḥ । ata eva prakarṣābhidhāyī praśabdaḥ । pramāṇapratipanne ca parasya saṃpratipattiḥ । yadi cānumeyamapi pramāṇapratipannaṃ tadā'vivāda eva trirūpaliṅgaṃ prakāśanadvāreṇa tu vivādāspadībhūtānumeyapratipattiriti na vacanasya vyarthatā । tatonumānamudetīti tadapyanumānamupacārāt । yadyanumānotpādanādvacanamanumānaṃ pratyakṣotpādanātpratyakṣamapi parārthaṃ bhavet । nedaṃ caturastraṃ ।

<h2 id='467,vi'>467,vi <small><small>(<a href='docExplore?doc_id=PVA_467,vi_467,x'>PVA_467,vi_467,x</a>)</small></small></h2>

	yathā gṛhītasambandhasmaraṇe vacanātsati ।
	anumānodayastadvanna pratyakṣodayaḥ kvacit ॥ 2 ॥ (PVA)
	trirūpaliṅgasmaraṇe niyamenānumodayaḥ ।
	svapratītārthamātrasya vacanedhyakṣavinna tu ॥ 3 ॥ (PVA)

<h2 id='467,viii'>467,viii <small><small></small></small></h2>

na vacanamātrādadhyakṣaṃ parasyodeti ।

<h2 id='467,ix'>467,ix <small><small></small></small></h2>

nanu paśya mṛgo dhāvatīti dṛśyate darśanodayaḥ । na । tatrāpyanumānasyānantaratvāt । tathā hi 〈।〉

<h2 id='467,x'>467,x <small><small></small></small></h2>

	tadarthonmukhatāyāṃ sa paśyetyevaṃ niyujyate ।
	mayā pratīti <?>〈ta〉 metacca sāmarthyātpratipāditaṃ ॥ 4 ॥ (PVA)

<h2 id='467,xi'>467,xi <small><small>(<a href='docExplore?doc_id=PVA_467,xi'>PVA_467,xi</a>)</small></small></h2>

abhimukhībhava mṛgadarśana iti niyogavacanametat । abhimukhībhāvaśca yathā mama tathā tavāpi । tata evamabhimukhībhavane hetūnāṃ vyāpāra iti smaran pravartata ityanumānameva । tatonumānātpratyakṣasambhavamālocya pravarttate । evantarhi pratyakṣaviṣaye pravartate sambhavānumānaṃ svabhāvahetuḥ । kāryaheturna vacanātprakāśate sākṣāt 〈।〉 tathāhi ।

<h2 id='467,xii'>467,xii <small><small>(<a href='docExplore?doc_id=PVA_467,xii_468,vi'>PVA_467,xii_468,vi</a>)</small></small></h2>

	dhūmādatrāgnirastīti vacanena prakāśyate ।
	pratibandhamātraṃ dhūmastu pratyakṣeṇa prakāśitaḥ ॥ 5 ॥ (PVA)

<468>

<h2 id='468,i'>468,i <small><small></small></small></h2>

tataḥ trirupaliṅgākhyānaṃ parārthānumānamiti pramāṇasamuccayavṛttirvirudhyate । nedamupapannaṃ । yataḥ 〈।〉

<h2 id='468,ii'>468,ii <small><small></small></small></h2>

	smaraṇārthaṃ vacaḥ sarvaṃ tataḥ tatra pramābhidhā ।
	pratyakṣeṇa pratīte tu vyarthatā vacasaḥ sadā ॥ 6 ॥ (PVA)

<h2 id='468,iii'>468,iii <small><small></small></small></h2>

uktametad 〈।〉

<h2 id='468,iv'>468,iv <small><small></small></small></h2>

viduṣāṃ vācyo hetureva hi kevalaḥ ।

<h2 id='468,v'>468,v <small><small></small></small></h2>

tathā pratibandho 'pi kevala ityapi draṣṭavyam । athavā tatrāpi bhrāntivyudāsārthaṃ dhūmoyamiti paravacanamapekṣyata eva । tathāhi 〈।〉

<h2 id='468,vi'>468,vi <small><small></small></small></h2>

	mamāyaṃ niścayāddhūmaḥ pratipattimihāgataḥ ।
	kasmād bhrāntistavātrāpi pareṇaivaṃ prabodhyate ॥ 7 ॥ (PVA)

<h2 id='468,vii'>468,vii <small><small>(<a href='docExplore?doc_id=PVA_468,vii'>PVA_468,vii</a>)</small></small></h2>

ayamartho vacasaḥ । na tatra pratyakṣa dṛṣṭortho'nyasmai vacanena khyāpyate'pi tvanumānameva tatparārtha tatkāraṇatvāt । dhūma evāyannānyathā draṣṭavyaṃ yaḥ prāg dhūma upalabdhastatonyathā na bhavatyayaṃ । sāmarthyādidamuktambhavati tallakṣaṇatvāt । tasmādanumānavṛttameve śabdena khyāpyate । na kadācit pratyakṣe śabdasya vyāpāraḥ । atyantābhyāsāttu nānumānaprapañcanamiti lokasyānyathā pratibhāti । tasmādvacanamanumānakāraṇatāmeva svīkarttumalaṃ । svabhāvānumānameva tarhi vacanaṃ । tatkāraṇatvānna kāraṇānumānamatra dhūma iti । svabhāvānumānatvādvacanasya ।

<h2 id='468,viii'>468,viii <small><small>(<a href='docExplore?doc_id=PVA_468,viii_468,x'>PVA_468,viii_468,x</a>)</small></small></h2>

tadasat । svārthānumāne 'pi hi dhūmarūpe svabhāvahetuḥ pratī to'ntarāle । tatrāpi na bhrāntinivṛttirasti svabhāvahetorvirahādvivektuḥ । atrāha ।

<h2 id='468,ix'>468,ix <small><small></small></small></h2>

	virodhaḥ ka ivātrāsti kāryaheturna hīyate ।
	vyavadhāne 'pi naivāsau vijahyātkāryahetutām ॥ 8 ॥ (PVA)

<h2 id='468,x'>468,x <small><small></small></small></h2>

svārthānumāne kāryaheturastyeveti etāvati vivakṣite vyavadhānopadarśanaṃ kvopayogi । parārthānumāne tu kāryahetureva na sambhavati । sākṣātsvabhāvahetau dhūmādivacanasya vyāpārāt । tatostyanumānena parārthamanumānaṃ ।

<h2 id='468,xi'>468,xi <small><small>(<a href='docExplore?doc_id=PVA_468,xi_468,xiii'>PVA_468,xi_468,xiii</a>)</small></small></h2>

naitadasti ।

<h2 id='468,xii'>468,xii <small><small></small></small></h2>

	yathāsambhavamāśritya parārthasyānumānatā ।
	uktā śāstrakṛtā sā tu mā bhūdanyatra kā kṣatiḥ ॥ 9 ॥ (PVA)

<h2 id='468,xiii'>468,xiii <small><small></small></small></h2>

athavā yatra bhrāntirnnāsti tatra svārthānumāne'vyavahita eva kāryahetuḥ । parārthānumāne 'pi saiva gatiriti sākṣādevāstyanumānasya śabdādudayaḥ । bhrāntyā vinā kiṃ vacanenepti ceti । pratibandhapradarśanāyeti na doṣaḥ । trirūpaliṅgākhyānantu yathāsambhavamiti saṃpratyevoktaṃ । kiñca ।

<h2 id='468,xiv'>468,xiv <small><small>(<a href='docExplore?doc_id=PVA_468,xiv_469,ii'>PVA_468,xiv_469,ii</a>)</small></small></h2>

	vacaso na pramāṇatvamanumā tvavinākṛtaṃ ।
	etāvadevābhipretaṃ na tu sarvaṃ vacastathā ॥ 10 ॥ (PVA)

<h2 id='468,xv'>468,xv <small><small></small></small></h2>

ya āha । kathaṃ pratyakṣānumānayoreva prāmāṇyamvacanasyāpi vyavahārahetutvānna vacanamantareṇa paripūrṇṇo lokavyavahāraḥ ।

<469>

<h2 id='469,i'>469,i <small><small></small></small></h2>

atrocyate ।

<h2 id='469,ii'>469,ii <small><small></small></small></h2>

	pratyakṣamanumānañca vacanañca vinā na kiṃ ।
	vyavahārosti lokasya kintasyāsti pramāṇatā ॥ 11 ॥ (PVA)

<h2 id='469,iii'>469,iii <small><small>(<a href='docExplore?doc_id=PVA_469,iii'>PVA_469,iii</a>)</small></small></h2>

paridṛṣṭapūrvamartha smṛtvāpi pratyakṣādikamantareṇa kinna pravartate । kimidānīṃ smaraṇamapi pramāṇaṃ । atha tadapramāṇameva । vacanamapi tathārthaṃ na pramāṇamiti samānaṃ । yatra tu pramāṇantatrānumānakāraṇatvenaiva nānyathā । etāvanmātramatra vivakṣitaṃ na tu sarva vacanaṃ sarvānumānakāraṇaṃ vacanasyānumānatvameva na svātantryeṇa pramāṇatvaṃ । sarvānumānatvapradipādanantu nopayogi । tasmāt trirūpaliṅgākhyānameva vacanaṃ ।

<h2 id='469,iv'>469,iv <small><small>(<a href='docExplore?doc_id=PVA_469,iv'>PVA_469,iv</a>)</small></small></h2>

vedavacanasya tarhi kathaṃ pramāṇatā । tatrāpi pratyakṣānumānārthakathanādeva pramāṇatā । dvādaśa māsā ityādau । anyatrāpramāṇataiva yathā puruṣavacasi । apauruṣeyatvādeva pramāṇateti cet । na 〈।〉 apratyayatvāt । na hi vacanamātrātkasyacit saṃpratyayaḥ । yadi pratyakṣavadvedaḥ kiṃ na sarvaḥ pratyeti । kṣaṇikatvādyanumānādapi na sarvaḥ pratyeti । bhrāntyā cet । atrāpi bhrāntiḥ । tajjātīyānumānena sapratyayasthānena nivarttyate'numāne । vede tu na tajjātīyavacanatvenetyasamānametat

<h2 id='469,v'>469,v <small><small>(<a href='docExplore?doc_id=PVA_469,v_469,vi'>PVA_469,v_469,vi</a>)</small></small></h2>

	anvayapratibaddhatve'numānasya pramāṇatā ।
	vede tu nānvayo dṛṣṭa iti pūrvaṃ vicāritaṃ ॥ 12 ॥ (PVA)

<h2 id='469,vi'>469,vi <small><small></small></small></h2>

athavā । ayamarthaḥ । vacanaṃ trirūpaliṅgākhyānarūpameva parārthānumānaṃ । na vedavacanaṃ । tasya trairūpyābhāvāt । tasya hi sattyatvānvayo na dṛṣṭo na pakṣadharmatvaṃ । tathā hi । apauruṣeyatvenāsattyatvād vyākhyā <?> taṃ sattayanvena tu nāstyanvayaḥ । atha dvādaśa māsā ityanvayaḥ । atrocyate ।

<h2 id='469,vii'>469,vii <small><small>(<a href='docExplore?doc_id=PVA_469,vii_469,viii'>PVA_469,vii_469,viii</a>)</small></small></h2>

	agnihotrādivākyasya na vedatvaṃ viniścitaṃ ।
	pauruṣeyatvamapyasya sambhavetkenacit kṛteḥ ॥ 13 ॥ (PVA)

<h2 id='469,viii'>469,viii <small><small></small></small></h2>

kadācidapauruṣeyamadhye kenacidetat pātitaṃ bhavet । śrūyate ca kvacicchākhāntare kṛtatvaṃ । smaraṇe sati tathā vyavahāra iti cet । na 〈।〉 apratyayatvāt । anyatrāpi prasaṅgāt । etacca sakalaṃ pratipāditameva prāgiti na prapañcitamihetyāstāṃ ।

<h2 id='469,ix'>469,ix <small><small>(<a href='docExplore?doc_id=PVA_469,ix_469,xi'>PVA_469,ix_469,xi</a>)</small></small></h2>

yadi trirūpaṃ liṅgameva svadṛṣṭaśabdenocyate । trirūpaliṅgākhyānaṃ parārthamanumānamiti vaktavyaṃ । kiṃ svadṛṣṭārthagrahaṇena । nānyārthatvāt । tathā hi ।

<h2 id='469,x'>469,x <small><small></small></small></h2>

	parasya pratipādyatvādadṛṣṭo 'pi svayaṃ paraiḥ ।
	dṛṣṭaḥ sādhanamityeke tat kṣepāyātmadṛgvacaḥ ॥ 1 ॥

<h2 id='469,xi'>469,xi <small><small></small></small></h2>

nahi parārthānumāne svapratipatyadhikāraḥ 〈।〉 parasyaiva pratipādyatvāt । parasya cettatprasiddhaṃ liṅgaṃ paraḥ pratipadyata eva । vādipratipattyā vinā kathaṃ paraḥ pratipattimāniti na vācyaṃ ।

<h2 id='469,xii'>469,xii <small><small>(<a href='docExplore?doc_id=PVA_469,xii_469,xiii'>PVA_469,xii_469,xiii</a>)</small></small></h2>

	na vādipratipattāvapyaparaḥ pratipadyate ।
	svapratītimvinā sā cet saivāstvatrapareṇa kiṃ ॥ 14 ॥ (PVA)

<h2 id='469,xiii'>469,xiii <small><small></small></small></h2>

na tāvadasau vādino'tra pratipattiriti saṃpratyeti । api tu mayā evameva pratipannamiti svapratyayāt । anena tu jñātvā prakāśitamanyathā veti kimanena vicāreṇātiricyamānaprapañcena । atobhiprāyāt svayamapratītamapi paraiḥ pratītamiṣyate liṅagam । tasyābhiprāyasya pratikṣepārtha

<470>

<h2 id='470,i'>470,i <small><small>(<a href='docExplore?doc_id=PVA_470,i'>PVA_470,i</a>)</small></small></h2>

svadṛṣṭavacanaṃ । yadyevaṃ svenaiva dṛṣṭamiti paradṛṣṭavyacchedādanarthāntaramāpatitaṃ । na 〈।〉 ubhayadṛṣṭapratipādanārthatvāt । yathāvasthitalakṣaṇametat । tena ca vipratipattirapi nirākṛtā । ata darthameveti syāt na 〈।〉 yadarthaścāyamārambhaḥ sa ca śabdasamucicata iti yuktaṃ । na hi svayamapratītaṃ parasya pratītamiti śakyaṃ vaktuṃ ।

<2. anumāne nāgamaprāmāṇyam >

<h1 id='3.1.1.2.0'>3.1.1.2.0</h1>

<h2 id='470,ii'>470,ii <small><small>(<a href='docExplore?doc_id=PVA_470,ii_470,iii'>PVA_470,ii_470,iii</a>)</small></small></h2>

nanu parasya pratītaṃ tadastu । pareṇa tu pratipannamiti parijñānaṃ nopayogi । svapratītimātrakeṇa parasya parisamāptārthatvāt । kathantarhi svayamajñātasyopanyāsaḥ । paraprasiddhyā cet । parasya prasiddhamiti tadetarhyāyātaṃ । tataḥ svayamapratīteḥ kathametat । nahi parasya pratītimarvāgdarśī pratyakṣayati । anumānamapi svapratītimapekṣate । tena parapratītamiti niścitaṃ svapratītamapi । athāgamātpareṇa pratipannaṃ svayamapi tat pratipannameva । kintu tasyāgamasya vādinā'nabhyupagamānna svapratipannamiti vyapadeśaḥ । tenāgamāt 〈yat〉 pareṇa pratipannaṃ na svayantadapi sādhanameva । atrocyate ।

<h2 id='470,iii'>470,iii <small><small></small></small></h2>

	anumāviṣaye neṣṭaṃ parīkṣitaparigrahāt ।
	vācaḥ prāmāṇyamasmin hi nānumānaṃ pravarttate ॥ 2 ॥

<h2 id='470,iv'>470,iv <small><small>(<a href='docExplore?doc_id=PVA_470,iv'>PVA_470,iv</a>)</small></small></h2>

sa āgamaḥ pramāṇamapramāṇamvā । pramāṇañcedubhayasiddhatvaṃ । anyapramāṇadṛṣṭavat । apramāṇatve na kasya cidapi । abhyupagamātparasyaiva siddhamiti cit । na 〈।〉 anumānaviṣaye'bhyupagamenāgamaḥ pramāṇam । parīkṣitasyābhyupagamāt । pratyakṣānumānāviṣaye ca pramāṇaṃ na tadviṣaye । sarvatra prāmāṇye kimanumānena vacanamātreṇārthasiddheḥ । tathā hi । acetanā〈ḥ〉 sukhādaya utpatteranityatvādvā rūpādivaditi sāṃkhyasya paraprasiddhamabhimataṃ । na svayaṃ sāṃkhyasya utpattimattvamanittyatvamvā prasiddhaṃ । tatra ca yadi vacanaprāmāṇyātprasiddhiḥ sāṃkhyavacanamapi pramāṇameveti tata evācetanatvaṃ buddhisukhādīnāṃ prasiddhaṃ kimanumānena । athānittyatvādisādhanaṃ bauddhaṃ vacastadā tena buddhyādeḥ sacetanatvaṃ siddhamiti nānumānena viparyayaprasiddhiriti vyarthakamevānumānaṃ ।

<h2 id='470,v'>470,v <small><small>(<a href='docExplore?doc_id=PVA_470,v_470,vii'>PVA_470,v_470,vii</a>)</small></small></h2>

athānumānasyāpi prāmāṇyāttadviparyayasya siddhistathā sati na pramāṇamityāha ।

<h2 id='470,vi'>470,vi <small><small></small></small></h2>

	bādhanāyāgamasyokteḥ sādhanasya paraṃ prati ।
	so'pramāṇantadā〈'〉siddhaṃ tatsiddhamakhilantataḥ ॥ 3 ॥

<h2 id='470,vii'>470,vii <small><small></small></small></h2>

yadaivānumānena viparyayasādhanārambhastadā tadvacanamapramāṇameva । parīkṣākṣamatvāt । abhyupagamasya 〈api〉 śithilībhāvāt । abhyugamakṛtapramāṇabhāve hi sa āgamastasya śaithilye tasya prāmāṇyamapi tathā bhavet । tatastatprasiddhahetuśaithilyātsādhyasiddherapi śaithilyaṃ । na khalu tadadhīnasarvātmakaṃ tannānuvarttate'tadadhīnatvaprasaṅgāt । hetusiddhau pramāṇaṃ na cetanatvasyeti cet । na 〈।〉 kvacid vyabhicāradarśanena sarvatrānāśvāsaprasaṅgāt ।

<471>

<h2 id='471,i'>471,i <small><small>(<a href='docExplore?doc_id=PVA_471,i_471,iii'>PVA_471,i_471,iii</a>)</small></small></h2>

atha pramāṇasamvādī sa vacanaikadeśastadā tarhi sa heturubhayavādiprasiddhimadhyāsīt । atha pramāṇaprasiddhamapi pramāṇavṛttānabhijñatvātparaprasiddhameva sāṃkhyasya ।

<h2 id='471,ii'>471,ii <small><small></small></small></h2>

tadapyayuktaṃ । evaṃ hi sa sāṃkhyaḥ svakaupīnameva vivṛṇuyāt tathāpi ko doṣaḥ ।

<h2 id='471,iii'>471,iii <small><small></small></small></h2>

	svasiddhena hi liṅgena tenāsau pratipāditaḥ ।
	nānyatrājñānamātreṇa sarvatrājñānamarhati ॥ 15 ॥ (PVA)

<h2 id='471,iv'>471,iv <small><small>(<a href='docExplore?doc_id=PVA_471,iv_471,vi'>PVA_471,iv_471,vi</a>)</small></small></h2>

nahi hetuṃ sādhayitumaśakta iti sādhyasādhane 'pi tasyāśaktiḥ । na tāvattaddhetoḥ〈sva〉pratipannasādhyaḥ svasiddhahetusadbhāvāt । athāsau nirmukhayituṃ śakya iti prauḍhavādī ।

<h2 id='471,v'>471,v <small><small></small></small></h2>

tadapyayuktaṃ । siddho hi hetuḥ sādhyaṃ sādhayituṃ kimapareṇa 〈।〉 tathāhi ।

<h2 id='471,vi'>471,vi <small><small></small></small></h2>

	tavatāvatprasiddhoyamasmatsiddhyā tu ko guṇaḥ ।
	sarvo mayaiva vyāpāraḥ karttavya iti ko vidhiḥ ॥ 16 ॥ (PVA)

<h2 id='471,vii'>471,vii <small><small>(<a href='docExplore?doc_id=PVA_471,vii_471,ix'>PVA_471,vii_471,ix</a>)</small></small></h2>

sādhyavaddheturapi mayaiva sādhayitavya iti kimiyaṃ rājājñā । nahi sarvājñaḥ pratipādayituṃ śakyaḥ । atha svaniścayavadanyeṣāṃ niścayotpādanecchayā sādhanamucyata iti nyāyādayuktametat ।

<h2 id='471,viii'>471,viii <small><small></small></small></h2>

tadapi na samyak । tathā hi ।

<h2 id='471,ix'>471,ix <small><small></small></small></h2>

	niścayotpādamātreṇa parasyātra prayojanaṃ ।
	svaniścayavadityetadviśeṣaṇamanarthakaṃ ॥ 17 ॥ (PVA)

<h2 id='471,x'>471,x <small><small>(<a href='docExplore?doc_id=PVA_471,x_471,xiv'>PVA_471,x_471,xiv</a>)</small></small></h2>

niścayamātreṇa hi parasyārthitā na tu tatrāpareṇānupayoginā viśeṣaṇena । na hyanupayogi viśeṣaṇaṃ prekṣāvatābhyupagamyate ।

<h2 id='471,xi'>471,xi <small><small></small></small></h2>

atrocyate ।

<h2 id='471,xii'>471,xii <small><small></small></small></h2>

	pratipatiṃ na jānāti yaḥ parasya vivekataḥ ।
	pratipannamaneneti kathamasya matirbhavet ॥ 18 ॥ (PVA)

<h2 id='471,xiii'>471,xiii <small><small></small></small></h2>

na mayāyamvañcitaḥ saṃpratipattirevāsyeti svayamapratiyataḥ kathaṃ pratītiḥ । athāpi syāt 〈।〉 kimanena pratipattimātrakaṃ parasya bhavatu tāvatā caritārthaṃ vādivacanamiti ka ivātra doṣaḥ । evantarhi idamapi bhaveduttaraṃ ।

<h2 id='471,xiv'>471,xiv <small><small></small></small></h2>

	vipralapyāpi yatkiñcinmayā tvaṃ pratibodhitaḥ ।
	mama pratītyā bhavataḥ kimatrānyatprayojanam ॥ 19 ॥ (PVA)

<h2 id='471,xv'>471,xv <small><small>(<a href='docExplore?doc_id=PVA_471,xv_471,xvi'>PVA_471,xv_471,xvi</a>)</small></small></h2>

yaṃ kañcitsādhanābhāsaṃ prapañcenāmidhāya mayā tvaṃ pratipādita iti yadā bravīti tadā tasya kimuttaramvaktavyaṃ । tatra dūṣaṇaṃ vaktavyamiti cet । na 〈।〉 dūṣaṇena vādino pratipattirvidhātavyā । sa ca vādī tadedamuttaraṃ dadyānmama pratipattyā kimbhavataḥ prayojanamiti pramāpyevamapratipattiriti cet brūyāt । parasmai tarhi dūṣaṇanna nivedanīyam । apratipattirmamātretyetāvadeva vaktavyam । na sopapattikā'pratipattiriti darśanārthaṃ dūṣaṇamapi vaktavyameva । evantarhi ।

<h2 id='471,xvi'>471,xvi <small><small></small></small></h2>

	pareṇa yadi vaktavyaṃ dūṣaṇaṃ sopapattikaṃ ।
	vādināpi hi vaktavyaṃ sādhanaṃ sopapattikaṃ ॥ 20 ॥ (PVA)

<h2 id='471,xvii'>471,xvii <small><small>(<a href='docExplore?doc_id=PVA_471,xvii'>PVA_471,xvii</a>)</small></small></h2>

yathā mamātraivaṃ pratipattyabhāva iti sopapattikaṃ prativādinā kathayitavyaṃ । tathā vādināpi sopapattikaṃ sādhanamanyathā yathā mamātrāpratipattistathā parasyāpi kadāciditi śaṅkā nāpagacchet । nahi parārthavṛttiḥ parārthaprasiddhiniḥśrayamakṛtvā paritoṣabhāgī । na ca vijigīṣutāmātreṇa paṇḍitāḥ pravarttante śāstrāṇi vā tadarthāni tattvāvatārārthatvāt । tasmāt svapapratipanna evaṃ bhavatyanena pratipannametat apratipannaṃ tvasyāsattyavacanameva svapratipattimantareṇa

<472>

<h2 id='472,i'>472,i <small><small>(<a href='docExplore?doc_id=PVA_472,i_472,ii'>PVA_472,i_472,ii</a>)</small></small></h2>

tu yadi paro nābhyupagacchet na pratipādayitā vādī syāt । ko hi bhaṅgamātmana icchet । svapratīte tu pramāṇenānabhyupagame 'pi pratīyate'sattyavāditā parasya ।

<h2 id='472,ii'>472,ii <small><small></small></small></h2>

atha svapratīte 'pi pareṇa pratipannamiti kathaṃ pratipattiḥ । yadi nāma prativādino pratītiḥ prāśnikāḥ pratyeṣyanti । prāśnikaiḥ pratipannaṃ tena yadi na pratīyate tadā tasya sāmagrī nāsti na vādino doṣaḥ ।

<h2 id='472,iii'>472,iii <small><small>(<a href='docExplore?doc_id=PVA_472,iii_472,iv'>PVA_472,iii_472,iv</a>)</small></small></h2>

	nāndhāya dugdhākathane pratipādakatākṣayaḥ ।
	cakṣurnna vādinā deyaṃ kenacitprativādine ॥ 21 ॥ (PVA)

<h2 id='472,iv'>472,iv <small><small></small></small></h2>

sitaṃ dugdhamiti kathane yadi na pratyeti cakṣurvaikalyāt prativādina evāndhasya doṣaḥ । kathamatra doṣaḥ pratipādayituḥ । prāśnikaiḥ pratipannaṃ bhavatu tāvatā caritārthamvādivacanam । athāpyucyeta ।

<h2 id='472,v'>472,v <small><small>(<a href='docExplore?doc_id=PVA_472,v_472,vi'>PVA_472,v_472,vi</a>)</small></small></h2>

	parārthakāriṇāmetatkaruṇākṛṣṭacetasāṃ ।
	prāśnikapratipanmātrād dūṣyatvaṃ saṃgataṃ katham ॥ 22 ॥ (PVA)

<h2 id='472,vi'>472,vi <small><small></small></small></h2>

nahi svaparitoṣamātrakaṃ parārthakāriṇāmabhimataṃ 〈।〉 paravyāmohavyāvarttanaṃ tu teṣāmartho'bhimataḥ । tatra 〈prativādi〉 pratipādanāyā baddhaparikaraḥ prāśnikamātrapratipādanena parituṣyatīti kvāsthāḥ kva nipatitāḥ । kva prativādipratipādanāyārambhaḥ kvaprāśnikamātrapratipādanena parisamāptiḥ । kiñca ।

<h2 id='472,vii'>472,vii <small><small>(<a href='docExplore?doc_id=PVA_472,vii_472,xii'>PVA_472,vii_472,xii</a>)</small></small></h2>

	tatpakṣapātopahataḥ prāśniko vivadedyadi ।
	tatrāpi ca punarmṛgyaṃ vādināṃ prāśnikāntaram ॥ 23 ॥ (PVA)
	prāśnikāntarasañcāre prāśnike prativādini ।
	anavasthā tato vādī kasyā syātpratipādakaḥ ॥ 24 ॥ (PVA)
	atha prāśnikalokasya vādinyapyanuraktatā ।
	tathāpi pakṣapātānna prāśnikatvaṃ parisphuṭam ॥ 25 ॥ (PVA)

<h2 id='472,x'>472,x <small><small></small></small></h2>

atrocyate ।

<h2 id='472,xi'>472,xi <small><small></small></small></h2>

	parārthakārī nāmāyaṃ kimayogye 'pyasau tathā ।
	atikramya 〈n〉 na sāmarthyamakṛtāvakṛpātmakaḥ ॥ 26 ॥ (PVA)

<h2 id='472,xii'>472,xii <small><small></small></small></h2>

karuṇāvānapi yogye vidhātumarthaṃ vibhavati ।

<h2 id='472,xiii'>472,xiii <small><small>(<a href='docExplore?doc_id=PVA_472,xiii'>PVA_472,xiii</a>)</small></small></h2>

ayogye hi śaktirvyāghāto na karuṇāyāḥ । na hyasāvakāruṇikaṃ iti pratītiḥ । prāśnikānāntu pakṣapātitve prativāditaivetyavaśyaṃ prāśnikāntarāpekṣaṇam । na ca sarva eva vipravadante prayojanābhāvāt parasparāpekṣato vā । atha teṣāmapi parasparaṃ vādiprativāditā । evaṃ sati sakalavyavahārocchedaḥ । na ca dṛśyate । tasmā〈t〉 prāśnikapratibodhanameva vādaparisamāptiḥ । idaṃ punarakṛpatvameva yadagrahaṇādividhānena parājayaḥ pareṣām । tasmātsvapratipattiṃ prāśnikādibhyo nivedya pratipādanaśaktirātmasātkarttavyā । tasmādāgamasiddhameva na । parasiddhaṃ ।

<h2 id='472,xiv'>472,xiv <small><small>(<a href='docExplore?doc_id=PVA_472,xiv_472,xvi'>PVA_472,xiv_472,xvi</a>)</small></small></h2>

nanu so 'pyāgamo yadā pareṇa pramāṇyenābhyupagataḥ tadā tatsiddhapakṣadharmataḥ svayamasau pratipadyata eva । na bādhitaikadeśasya tathābhyupagamāyogāt । ata evāha ।

<h2 id='472,xv'>472,xv <small><small></small></small></h2>

	tadāgamavataḥ siddhaṃ yadi kasya ka āga〈ma〉: ।
	bādhyamānaḥ pramāṇena sa siddhaḥ kathamāgamaḥ ॥ 4 ॥

<h2 id='472,xvi'>472,xvi <small><small></small></small></h2>

yadyapramāṇamanabhyupagataśca pareṇa tadā kasya ka āgamaḥ । yadyanabhyupa〈ga〉 me 'pi tadāgamavattā sāṃ khyasyāpītyubhayasiddhireva । athānabhyupagamānnaivaṃ na kasyacidapi tadāgamavatteti

<473>

<h2 id='473,i'>473,i <small><small>(<a href='docExplore?doc_id=PVA_473,i_473,ii'>PVA_473,i_473,ii</a>)</small></small></h2>

na kasyacitsiddhaṃ । āgamo 'pyasau naiva bhavati pramāṇena bādhanādāgamābhāsaḥ sa bhavet । pramāṇābhāsataḥ pratipattau vyāmūḍha evāsāviti na vyāmohanivartanaṃ parasya teneti na vādī bhavet । pramāṇābhāsatāmajānānaḥ paro na vyāmūḍhaḥ kathaṃ । na ca na jānāti । tathāhi ।

<h2 id='473,ii'>473,ii <small><small></small></small></h2>

	tadviruddhābhyupagamastenaiva ca kathambhavet ।
	tadanyopagame tasya tyāgāṅgasyāpramāṇatā ॥ 5 ॥

<h2 id='473,iii'>473,iii <small><small>(<a href='docExplore?doc_id=PVA_473,iii'>PVA_473,iii</a>)</small></small></h2>

yadaivāsau tadviruddhamabhyūpagacchati tadaiva tadāgamasyāsattyatāmapi pratibudhyate tannāntarīyakatvādviruddhābhyupagamasya । mūḍhatvādadoṣa iti cet । na mūḍhatāyāmapratipādakatvamityuktaṃ । vyāmohamādhāyāsāvapasārita iti siddhaṃ vādinaḥ kāryaṃ । na । viṣādidānasyāpi prasaṅgāt । vāgmitayā vyāmohanaṃ vāditvamiti cet । na 〈।〉 pariśuddhavastu parisphuṭapratyāyanasya vāgmitvāt । tathā hi ।

<h2 id='473,iv'>473,iv <small><small>(<a href='docExplore?doc_id=PVA_473,iv_473,vi'>PVA_473,iv_473,vi</a>)</small></small></h2>

	samāsavyāsarūpeṇa pramopetasya vastunaḥ ।
	prakāśanena vāgmitvamiṣyate tattvavedibhiḥ ॥ 27 ॥ (PVA)

<h2 id='473,v'>473,v <small><small></small></small></h2>

jigīṣuṇāpasārayitavya eva yathākathañcitpara iti cet । na 〈।〉 yathākathañcidapasāraṇenopahāsāspadatāprāpteḥ । yadā tarhi pariśuddhavastuvacanenāpi paravyāmohastathā kathamvāditoditā । prāśnikapratipādanena paryāptatvāt 〈।〉 nāndhasyādarśane savituraprakāśakatā । tathāhi ।

<h2 id='473,vi'>473,vi <small><small></small></small></h2>

	pratipādayiturdoṣo bhevadapratipādane ।
	yogyo 'pi na vijātīyādyadyarthaṃ vacanāttataḥ ॥ 28 ॥ (PVA)

<h2 id='473,vii'>473,vii <small><small>(<a href='docExplore?doc_id=PVA_473,vii'>PVA_473,vii</a>)</small></small></h2>

yadi parisphuṭavacanādapi na pratye 'pi kāsya prativāditve śraddhā । siddhamātrikāpāṭhakopādhyāyaśālāpraveśa eva tasya yuktaḥ । athāpi syānna vidagdheṣvevaṃbhūta sādhanopanyāsaḥ । avidagdhaprativādinaṃ pratyupanyāsāt । yataḥ so 'pi dūṣaṇamasambaddhameva dadyāt । tathā hi । mūlye mūlye tathābhūta eva puṭikābandhaḥ । tadidaṃ tautopākhyānamāyātaṃ । mamānena bhikṣāpātre madyapānaṃ kṛtaṃ mayā tvasya mūtrapānaṃ kartavyam । api ca ।

<h2 id='473,viii'>473,viii <small><small>(<a href='docExplore?doc_id=PVA_473,viii_473,x'>PVA_473,viii_473,x</a>)</small></small></h2>

	nācaitanyaṃ svayaṃ sāṃkhyonityatvādavagacchati ।
	tataḥ svavittau sāṃkhyasya pramāṇamaparaṃ bhavet ॥ 29 ॥ (PVA)

<h2 id='473,ix'>473,ix <small><small></small></small></h2>

nahi svayaṃ sādhyaṃ paraprasiddhasādhanādavagantaṃ yuktaṃ । tataḥ svasiddhena sādhanenāsya tadarthasādhanakāriṇā bhāvyaṃ । astyeva taditi cet । evaṃ tarhi ।

<h2 id='473,x'>473,x <small><small></small></small></h2>

	tatkinna sādhanaṃ proktaṃ svapratītiryadudbhavā ।

<h2 id='473,xi'>473,xi <small><small>(<a href='docExplore?doc_id=PVA_473,xi_473,xii'>PVA_473,xi_473,xii</a>)</small></small></h2>

tadeva svaprasiddhinimittaṃ sādhanaṃ kinnopanyastam । kimapareṇākāśacarvaṇaprayāsena । nahi parisphuṭasvarūpe sambhavati hetau kaṣṭakalpanāprayāsaḥ sādhīyān । āgamāt sāṃkhyasya tatsiddhamiti na svapratītasādhanopanyāsaḥ ।

<h2 id='473,xii'>473,xii <small><small></small></small></h2>

nanu sa āgamaḥ parasyāpi sādhaka eva । na । paraṃ pratyapramāṇatvāt । apramāṇāt svayamapi kathaṃ pratītiḥ taṃ prati pramāṇatvāt । yadi pramāṇaṃ kinna sarvasya । abhyupagamā<474>bhāvāt । sāṃkhyasyāpi kathamasmādabhyupagamaḥ । tena parīkṣitatvāt । yadyevaṃ parasyāpi syāt । yataḥ ।

<h2 id='474,ii'>474,ii <small><small>(<a href='docExplore?doc_id=PVA_474,ii_474,v'>PVA_474,ii_474,v</a>)</small></small></h2>

	yuktyā yayāgamo grāhyo grāhikāsyāpi sā na kiṃ ॥ 6 ॥

<h2 id='474,iii'>474,iii <small><small></small></small></h2>

yathā yuktyā parīkṣita āgamaḥ sāṃkhyasya pramāṇatayābhimataḥ । bauddhasyāpi kimasau na yuktiḥ । tenānabhyupagamāditi cet । evantarhi anityattvādacetanā ityapi yuktiṃ kathamabhyupagacchet । nyāyaprāptamavaśyamabhyupagantavyamiti samānaṃ śāstropagame 'pi । tathā cobhayasiddhe sambhavati sādhake kaḥ sādhanāntaropanyāsaprayāsamātmano vidadhīta । yogigamyoyamarthaḥ tena paraḥ sādhanena yena kena citpratyāyyaḥ ।

<h2 id='474,iv'>474,iv <small><small></small></small></h2>

nanu yogigamyametaditi paro 'pi svasādhye vaktuṃ samartha eva । na ca tadyogini na pramāṇamiti śakyaṃ । tathā hi ।

<h2 id='474,v'>474,v <small><small></small></small></h2>

	prākṛtasya sataḥ prāg yaiḥ pratipattyakṣa sambhavau ।
	sādhanaiḥ sādhanānyarthaśaktijñānesya tānyalaṃ ॥ 7 ॥

<h2 id='474,vi'>474,vi <small><small>(<a href='docExplore?doc_id=PVA_474,vi'>PVA_474,vi</a>)</small></small></h2>

nahi yogī kaścit svabhāvasiddha āste pramāṇābhāvāt । tathā ca pratyapādi prāk । anittye 'pyapramāṇateti । tasmāt prākṛtasya sataḥ paścādupāyānuṣṭhānād yogitā na svastisādhanena । tathā ca । yaiḥ sādhanaiḥ tatsādhanopāyapratipattistadapāyānuṣṭhānādakṣasambhavaḥ tadarthapratipattirūpaṃ pratyakṣameva 〈ukta〉 athavā । tādṛk pratipattisādhanamuktaṃ । tāni tatsādhanānyarthasyopāyabhūtasya tadakṣasādhanasya śakteḥ । sāmarthyasya jñāne samarthānyeva । tadyogipratipannārthopagame tataḥ kimasatsādhanopanyāsena । yathā saugatairyogisādhanamuktaṃ tathā parairapi vaktuṃ yuktaṃ । atha yogisambhavadvāreṇāpi na tatsādhanamupādātuṃ śakyaṃ । tadā'vacanamevātra prāptaṃ । yataḥ ।

<h2 id='474,vii'>474,vii <small><small>(<a href='docExplore?doc_id=PVA_474,vii_474,viii'>PVA_474,vii_474,viii</a>)</small></small></h2>

	vicchinnānugamā ye ca sāmānyenāpyagocarāḥ ।
	sādhyasādhanacintāsti na teṣvartheṣu kācana ॥ 8 ॥

<h2 id='474,viii'>474,viii <small><small></small></small></h2>

yohyarthaḥ sādhanenānugantuṃ śakyaḥ sāmānyenaiva sāmānyaviśeṣeṇa vā । tatra sādhyasādhanacintā kriyeta । tatra sāmānyena cintā । yogī tāvatsambhavatyasmākamiti । tena dṛṣṭoyamartha itīdamapi 〈saṃ〉bhavati । athavāyamevārthaḥ sambhavatīti viśeṣeṇa । ye tu punaḥ sarvathā'nanugamena sāmānyenāpi viṣayīkartumaśakyāstathābhūteṣu vastuṣu na kācitsādhyasādhanādhikaraṇā cintā । āstāntāvatpramāṇacintā । āgamaikasamadhigamyo 'pyasau nārthaḥ tatastatra pramāṇamavatārayan pramāṇaviṣayānabhijñatāmevātmano durātmā prakāśayati ।

<h2 id='474,ix'>474,ix <small><small>(<a href='docExplore?doc_id=PVA_474,ix_475,i'>PVA_474,ix_475,i</a>)</small></small></h2>

atha yāvadasau na vyutpattimān tāvatsādhanābhāsatāṃ na jānāti । tatastadabhiprāyātsādhanameva । yadā tu sādhanametanna bhavatīti pratibudhyate tadā sādhananna bhaviṣyatīti ka ivātra doṣaḥ ।

<h2 id='474,x'>474,x <small><small></small></small></h2>

tadapyasadyataḥ ।

<475>

<h2 id='475,i'>475,i <small><small></small></small></h2>

	puṃsāmabhiprāyavaśāttattvātattvavyavasthitau ।
	luptau hetutadābhāsau tasya vastu samāśrayāt ॥ 9 ॥

<h2 id='475,ii'>475,ii <small><small>(<a href='docExplore?doc_id=PVA_475,ii_475,iii'>PVA_475,ii_475,iii</a>)</small></small></h2>

puruṣābhiprāyamātraṃ hi hetāvapyahetutāndadyādahetāvapi hetutāmiti hetutadābhāsavyavasthā na vāstavī bhavet । bhavantī vā puṃsāmabhiprāyamapahastayati । tasmānna paropagataṃ sādhanaṃ । api cāparīkṣitādāgamājjñānamātramevotpattimanna vastuniścayaḥ । na ca jñānamātrādvastu sidhyati । yataḥ ।

<h2 id='475,iii'>475,iii <small><small></small></small></h2>

	sannartho jñānasāpekṣo nāsan jñānena sādhakaḥ ।
	sato 'pi vastusaṃśliṣṭā〈'〉saṅgatyā sadṛśī gatiḥ ॥ 10 ॥

<h2 id='475,iv'>475,iv <small><small>(<a href='docExplore?doc_id=PVA_475,iv_475,v'>PVA_475,iv_475,v</a>)</small></small></h2>

sannevārthonyasya sādhako nāsan । asataḥ siddhirityahetukatā । asati jñānamasti tataḥ siddhiriti cet । tadasattve tasya tajjñānamiti kutaḥ । jñānameva sākṣātsādhakamiti cet । na 〈।〉 pratyakṣatvaprasaṅgāt । ato nāsati jñānātsiddhiḥ ।

<h2 id='475,v'>475,v <small><small></small></small></h2>

nanvasti tāvajjñānamātrādapi gatiryathā kathañcidāropitārthāt । na । savastukasyāropasya vastudvāreṇaiva gatiḥ । yadi tu gatirapyasau vastubhūtaṃ liṅgamvinā tadā gatyābhāsa evāsau । hetvābhāsādudayāt ।

<h2 id='475,vi'>475,vi <small><small>(<a href='docExplore?doc_id=PVA_475,vi_475,x'>PVA_475,vi_475,x</a>)</small></small></h2>

	nādhūme dhūmasamvittergatiḥ sattyāsti pāvake ।
	viparītaḥ samāro 'pī nahi sādhyasya sādhakaḥ ॥ 29' ॥ (PVA)

<h2 id='475,vii'>475,vii <small><small></small></small></h2>

api ca । svārthānumānaparicchede nirṇṇītametat । liṅgatrayamevārthasya sādhakaṃ nāparaṃ । tataśca ।

<h2 id='475,viii'>475,viii <small><small></small></small></h2>

	liṅgaṃ svabhāvaḥ kāryaṃ vā dṛśyādarśanameva vā ।
	sambaddhaṃ vastutaḥ siddhaṃ tadasiddhaṃ kimātmanaḥ ॥ 11 ॥

<h2 id='475,ix'>475,ix <small><small></small></small></h2>

yadi sādhyasvabhāvaṃ vastutaḥ prasiddhaṃ pramāṇaprasiddhatvāt tadā kimātmanaḥ sāṃkhyasyāprasiddhaṃ । pramāprasiddhirubhayasyāpi pramāṇasya sādhāraṇatvāt । atha pramāṇannāsti tadā ।

<h2 id='475,x'>475,x <small><small></small></small></h2>

	pareṇāpyanyato gantumayuktaṃ;

<h2 id='475,xi'>475,xi <small><small>(<a href='docExplore?doc_id=PVA_475,xi'>PVA_475,xi</a>)</small></small></h2>

yathaiva hi sāṃkhyaḥ pratipādayatyanityatvādiko hetustava siddhastataḥ pratipadyasveti । tathā paro 'pi tava prasiddhametatpramāṇātsiddhādeva hetoryathā tava pratipattistathānyasyāpi prekṣāvataḥ । anyathā sāṃkhyasya prekṣāpūrvakāritaiva na syāt । nahyahamevaiko vidagdhaḥ parastu na tatheti sacetanapratītiḥ । tasmānna paropagamamātreṇa sādhanaprayogo vidvatsu yuktaḥ । kathantarhi pūrvācāryairbhavatā ca paraprasiddhasādhanaiḥ sādhyasiddhiḥ samīhitā ।

<h2 id='475,xii'>475,xii <small><small>(<a href='docExplore?doc_id=PVA_475,xii_476,i'>PVA_475,xii_476,i</a>)</small></small></h2>

tadasat । yataḥ ।

<h2 id='475,xiii'>475,xiii <small><small></small></small></h2>

	parakalpitaiḥ ।
	prasaṅge dvayasambandhādekābhāvenyahānaye ॥ 12 ॥

<h2 id='475,xiv'>475,xiv <small><small></small></small></h2>

prasaṅga sādhanaṃ tat 〈।〉 na tu tataḥ sādhyaniścayaḥ । nahi paropagati mātrakātsādhyaniścayaḥ । kimarthastarhi tadekasya prasaktasyābhāve'nyā bhāvasādhanārthaṃ । nahi sādhyābhāve

<476>

<h2 id='476,i'>476,i <small><small></small></small></h2>

sādhanasambhavaḥ । idañca tatprasaṅgasādhanaṃ । deśakālāvasthāviśeṣaniyataika 〈vyakti〉saṃsargavyavacchinnasvabhāvāntaravirahādanekavṛtterekasya na deśādiviśeṣavatā'nyena yogaḥ । tathā'bhedātsarvarāgo'vayavarāge 'pītyādi । yatastathābhūtasvabhāvasya virodhāṃdbhinnadeśādiyogena ।

<h1 id='3.1.1.2.1'>3.1.1.2.1</h1>

<(1) kālanirāsaḥ—>

<h2 id='476,ii'>476,ii <small><small>(<a href='docExplore?doc_id=PVA_476,ii'>PVA_476,ii</a>)</small></small></h2>

nanvekamapi vyāpitvādanekadeśādiyogi yadi ko virodhaḥ । na 〈।〉 anekakālayogasya draṣṭumaśakyatvāt । nahi pūrvāparakālavyāpitā pratyakṣata upalabhyate । pūrvāparabhāvasya kalpanāviṣayatvāt । yasyātītaṃ darśanaṃ sa pūrvakālo yasyānāgataṃ sa uttarakālaḥ । na ca tatkāladṛśyapadārthavyatirekeṇāparaḥ kālaḥ ।

<h2 id='476,iii'>476,iii <small><small>(<a href='docExplore?doc_id=PVA_476,iii_476,iv'>PVA_476,iii_476,iv</a>)</small></small></h2>

nanu kālābhāvātkathaṃ pūrvāparavyavahāraḥ । tathā digabhāvāt । kāle 'pi sati kathaṃ pūrvāparavyavahāraḥ । nahi kālasaṅgata ityeva pūrvādivyavahāraviṣayo varttamāne 'pi prasaṅgāt । kālabhedāditi cet । tathāhi ।

<h2 id='476,iv'>476,iv <small><small></small></small></h2>

	pūrvakālādiyogī yaḥ sa pūrvādyapadeśabhāk ।
	pūrvāparatvaṃ tasyāpi svarūpādeva nānyataḥ ॥ 30 ॥ (PVA)

<h2 id='476,v'>476,v <small><small>(<a href='docExplore?doc_id=PVA_476,v_476,viii'>PVA_476,v_476,viii</a>)</small></small></h2>

pūrvakālabhāvī pūrvaḥ । tathā parakālabhāvī para ityādi । kāla eva kathaṃ pūrva iti cet । svarūpata eva kālasya pūrvāditvaṃ । tathā diśaḥ ।

<h2 id='476,vi'>476,vi <small><small></small></small></h2>

tadetadasattyaṃ । yataḥ ।

<h2 id='476,vii'>476,vii <small><small></small></small></h2>

	nittyatāvyāpitā yā hi pūrvāditvaṃ kathantayoḥ ।
	sahacāritathātvāccedanyonyāśrayatā bhavet ॥ 31 ॥ (PVA)

<h2 id='476,viii'>476,viii <small><small></small></small></h2>

sahacāriṇāṃ hi rāgādīnāṃ pūrvāditvādvyāpinorapi dikkālayostathātvamiti kā vyāhatiḥ । na khalu sahacāriṇā kaścinna vyapadiśyate । mañcāḥ krośantīti yathā । tathātrāpi gataḥ sa kāla iti vyapadeśaḥ । tadatretaretarāśrayadoṣastvaritaṃ bhavantamanudhāvati ।

<h2 id='476,ix'>476,ix <small><small>(<a href='docExplore?doc_id=PVA_476,ix_476,xi'>PVA_476,ix_476,xi</a>)</small></small></h2>

	sahacāriṇāṃ 〈tu〉 purvatvaṃ pūrvakālasamāgamāt ।
	kālasya pūrvāditvañca sahacāryaviyogataḥ ॥ 32 ॥ (PVA)
	prāgaprasiddhāvekasya kathamanyatarasthitiḥ ।
	sahabhāve dvayornna syādanyānyakṛtapūrvatā ॥ 33 ॥ (PVA)

<h2 id='476,xi'>476,xi <small><small></small></small></h2>

na yāvatkālasya pūrvāditvaṃ na tāvatsahacāriṇāmityaprasiddhiḥ samīhitasya । atha dvayorapi samānakālāpūrvāditā 〈।〉 tathā sati samānakālayoḥ parasparavyāpārāpratipatternna parasyarakṛtatvamiti svahetusamutthaḥ sa svabhāva iti padārthānāmeva sa pūrvāditābhāva iti vyarthikā kālaparikalpanā । tathāhi । yadatītaṃ vastu tatpūrvamucyate । yadanāgataṃ tatparaṃ yatsattadvarttamānaṃ ।

<h2 id='476,xii'>476,xii <small><small>(<a href='docExplore?doc_id=PVA_476,xii_476,xiv'>PVA_476,xii_476,xiv</a>)</small></small></h2>

nanu 〈ca〉 kālābhāvādetadeva kathaṃ । kālasadbhāve 'pi kathamityetadapi pratipāditameveti nottaraṃ । kiñca ।

<h2 id='476,xiii'>476,xiii <small><small></small></small></h2>

	hetubhāvādabhāvācca kāryaṃ sadasadityataḥ ।
	pūrvāparavyavasthāpi kimadṛṣṭasya kalpanā ॥ 34 ॥ (PVA)

<h2 id='476,xiv'>476,xiv <small><small></small></small></h2>

pūrvāparamadhyabhāvo hi sahasadvayavasthayā । sā ca kāraṇabhāvābhāvābhyāṃ । tadapi kāraṇaṃ svakāraṇādeva bhāvābhāvavaditi nādṛṣṭasya kalpanā yuktimatī ।

<477>

<h2 id='477,i'>477,i <small><small>(<a href='docExplore?doc_id=PVA_477,i_477,iii'>PVA_477,i_477,iii</a>)</small></small></h2>

atha cirakṣiprādirūpaparicchedaheturanādinidhanaḥ kāla iṣyate । tadapi yatkiñcit । yataḥ ।

<h2 id='477,ii'>477,ii <small><small></small></small></h2>

	anādinidhanātkālātkathaṃ kṣiprādibuddhayaḥ ।
	cirakṣiprādibuddhināṃ grāhyaḥ kālo yadīṣyate ॥ 35 ॥ (PVA)

<h2 id='477,iii'>477,iii <small><small></small></small></h2>

yadyetā buddhyaḥ kālasvarūpogrāhiṇyastadā sa evānādinidhanatayā vyāpitayā ca gṛhyatāmanyena cirāditvena tathābhūtasya grahaṇāsambhavāt ।

<h2 id='477,iv'>477,iv <small><small>(<a href='docExplore?doc_id=PVA_477,iv_477,vii'>PVA_477,iv_477,vii</a>)</small></small></h2>

	yadeva gṛhyate rūpaṃ tadevārthasya yuktibhāk ।
	naivānyena prakāreṇa padārthasthitiriṣyate ॥ 36 ॥ (PVA)
	cirakṣiprādirūpāṇāṃ parasparavibhevataḥ ।
	kālasyāpi prasaktoyamiti vyāpyekate katham ॥ 37 ॥ (PVA)
	cirakālaḥ padārthoyamiti sthitivivekataḥ ।
	cirācirādibhedānāṃ kālarūpānugāmitā ॥ 38 ॥ (PVA)

<h2 id='477,vii'>477,vii <small><small></small></small></h2>

cirakṣiprādayo hi kālarūpānugamanena pratīyante । na padārtharūpānupraveśeneti vyāpikālavyavasthitiḥ । tathāhi । yoyenānugataḥ pratīyate sa tadyogī tadyathā śāvaleyaḥ pratīyamāno gorūpeṇa tadyogīti kālasyāpi tathā vyavasthā । evaṃ tarhi 〈।〉

<h2 id='477,viii'>477,viii <small><small>(<a href='docExplore?doc_id=PVA_477,viii_477,xii'>PVA_477,viii_477,xii</a>)</small></small></h2>

	cirakṣiprādibhedānāṃ kālarūpānuyāyināṃ ।
	kālatvaṃ nāma sāmānyamiti kālo na sidhyati ॥ 39 ॥ (PVA)

<h2 id='477,ix'>477,ix <small><small></small></small></h2>

kālatvaṃ nāma sāmānyamiti kālo na sidhyati ।

<h2 id='477,x'>477,x <small><small></small></small></h2>

dravyapadārthamadhye hi kāla iṣyate na sāmānyaṃ tasya padārthāntaratvāt । na ca cirādirūpavyatirikto vedyate kālaḥ । kāla iti 〈tu〉 saṃjñāmātraṃ teṣāmeva lāghavārthaṃ kenacinniveśitaṃ ।

<h2 id='477,xi'>477,xi <small><small></small></small></h2>

	cirādayo 'pi naivāmī kriyātovyatirekiṇaḥ ।
	ciraṃ kṛtamitītthaṃ hi kriyārūpapraveśataḥ ॥ 40 ॥ (PVA)

<h2 id='477,xii'>477,xii <small><small></small></small></h2>

ciraṃ karotīti hi kriyāsāmānādhikaraṇyena pratīteḥ kriyārūpānupātina eva tattvataścirādayaḥ ।

<h1 id='3.1.1.2.2'>3.1.1.2.2</h1>

<(2) kriyānirāsaḥ—>

<h2 id='477,xiii'>477,xiii <small><small>(<a href='docExplore?doc_id=PVA_477,xiii_477,xv'>PVA_477,xiii_477,xv</a>)</small></small></h2>

na ca kriyāpi karmakarttṛpadārtha vyatiriktā । tathāhi ।

<h2 id='477,xiv'>477,xiv <small><small></small></small></h2>

	devadattaḥ karotīti na kāraḥ karttṛtaḥ paraḥ ।
	pratīyate pramāṇena tadekatvapratītitaḥ ॥ 41 ॥ (PVA)

<h2 id='477,xv'>477,xv <small><small></small></small></h2>

nahi karmakaraḥ karoti kaṭamiti kaṭakarmakaraviśeṣatyatiriktā krithopalabhyate pratyakṣataḥ । tadabhāvādanumānato 'pītyasattvameva kriyāyāḥ । tathāhi ।

<h2 id='477,xvi'>477,xvi <small><small>(<a href='docExplore?doc_id=PVA_477,xvi_477,xvii'>PVA_477,xvi_477,xvii</a>)</small></small></h2>

	bhidyamānānna bhedonyo bādhatau nāparā gatiḥ ।
	anādivāsanābhedātpratyayā eva bhedinaḥ ॥ 42 ॥ (PVA)

<h2 id='477,xvii'>477,xvii <small><small></small></small></h2>

anvayavyatirekābhyāṃ hi bhedamuparacayyānādivāsanāsanāthīkṛtasantānaśithilīkṛtapadārthatattvābhiniveśo hi pṛthagjano jānāti bhedaviparyaye 'pi bhedamiti viparyāsamātrakamevedaṃ kriyābhedādhyavasānaṃ । yataḥ ।

<h2 id='477,xviii'>477,xviii <small><small>(<a href='docExplore?doc_id=PVA_477,xviii_478,i'>PVA_477,xviii_478,i</a>)</small></small></h2>

	devadattātkriyā'bhinnā yadi na syāttathā'paraḥ ।
	anyasyāpi kriyāyogātkriyānyetivikalpyate ॥ 43 ॥ (PVA)

<h2 id='477,xix'>477,xix <small><small></small></small></h2>

etacca prāgeva pratipāditaṃ । na cānvayavyatirekayoḥ pratyakṣagamyatānyatrānādivāsanājanitamānasapratyayagamyatvāt ।

<478>

<h2 id='478,i'>478,i <small><small></small></small></h2>

atha kriyā nāmeyamasattvabhūtā tena na pratyakṣata upalabhyate । nanu yadi nāmāsattvabhūtā tathāpi liṅgādiyogo mā bhūt । padārthavyatiriktatve tu pratyakṣata upalambhako virodhaḥ । tataḥ kalpitakriyāviśeṣa eva cirakṣiprādayo na tāttvikāḥ ।

<h2 id='478,ii'>478,ii <small><small>(<a href='docExplore?doc_id=PVA_478,ii_478,v'>PVA_478,ii_478,v</a>)</small></small></h2>

kathamevamityādyarthavat । tathā hi ।

<h2 id='478,iii'>478,iii <small><small></small></small></h2>

	kathamitthaṃ tathetyete padārthavyatirekiṇaḥ ।
	bhaveyurvyatirekasya vikalpāḥ sādhakā yadi ॥ 44 ॥ (PVA)

<h2 id='478,iv'>478,iv <small><small></small></small></h2>

yadi yo ya eva vikalpa udayavān tadartharūpaḥ sa eva padārthaḥ kalpanāviṣayaḥ pāramārthikaḥ tadaivamādayo 'pi padārthāḥ syuḥ cetkvāntarbhāvyaṃtām । nahi kālādayastannibandhanamiṣyante । nāpi pratīyante । atha te kriyāviśeṣā eva tathā sati cirādayo 'pīti vyarthakaḥ kālādikalpanāprayāsaḥ ।

<h2 id='478,v'>478,v <small><small></small></small></h2>

tasmātpūrvāparakālabhūtapadārthagrahaṇābhāvātpratyakṣeṇāgrahaṇameva vyāpinaḥ ।

<h1 id='3.1.1.2.3'>3.1.1.2.3</h1>

<(3) sāmānyanirāsaḥ—>

<h2 id='478,vi'>478,vi <small><small>(<a href='docExplore?doc_id=PVA_478,vi_478,viii'>PVA_478,vi_478,viii</a>)</small></small></h2>

atha kālavyāpteragrahaṇe 'pi deśavyāptigrahaṇamavirodhīti matiḥ । na 〈।〉 tatrāpi tadādhāravyatirekeṇa sāmānyāderanupalambhāt । tathābhūtasvabhāvasya virodhādbhinnadeśādiyogena । na hi tatrānupraviṣṭamanyatrāpi tadā bhavati bhedābhāvena sarvānupraveśa ekapiṇḍatā syāt । na hi tadādhārānanupraveśe tadanupraviṣṭānupraveśaḥ ।

<h2 id='478,vii'>478,vii <small><small></small></small></h2>

atha samānametad dvayamiti dhīrudeti tataḥ sāmānyaṃ bhinnābhinnaṃ । atrocyate ।

<h2 id='478,viii'>478,viii <small><small></small></small></h2>

	dhiyaḥ samānākāratve kathamarthasamānatā ।
	na hyanyatra samānatve tatsamānaḥ paro bhavet ॥ 45 ॥ (PVA)
	arthe samānākāraścet syādbhedena vedyatām ।
	adṛ 〈śya〉 mānamartheṣu kathamartheṣu kalpyatām ॥ 46 ॥ (PVA)

<h2 id='478,x'>478,x <small><small>(<a href='docExplore?doc_id=PVA_478,x'>PVA_478,x</a>)</small></small></h2>

anugatākārā dhīrudayamāsādayatīti kosya bhāṣitasyārthaḥ । nahi vacanamavivecitārthameva yathākathañcit pratīyamānārthamarthasya sattyatāṃ vidadhāti । vivecanañca samānakārā dhīriti śabdasyārthasya prakāradvitvena । kadācit svarūpasamānatvātsamānākārārthākārasamānatvādvā prakārāntarāsambhavāt । svarūpasamānākāratve svarūpameva tadbhavet nārthaḥ samānākārayogīti sāmānyamarthaḥ । sa ca buddhyākāraḥ svalakṣaṇameva na tat sāmānyaṃ । buddhyantarasya tadabhāvādarthagatatvābhāvācca ।

<h2 id='478,xi'>478,xi <small><small>(<a href='docExplore?doc_id=PVA_478,xi_478,xiii'>PVA_478,xi_478,xiii</a>)</small></small></h2>

athārthākāra eva samāna iti tadākārā dhīriti vacaḥ । tadapyasattyaṃ । ākāradvayapratibhāsanaprasaṅgāt । pratibhāsata eva tadākāradvayamiti cet । na 〈।〉 yataḥ ।

<h2 id='478,xii'>478,xii <small><small></small></small></h2>

	svadṛṣṭau pakṣapātena vaco nātra pratītitaḥ ।
	arthaḥ sidhyetsamastasya dhvaneḥ sarvatra vṛttitaḥ ॥ 47 ॥ (PVA)

<h2 id='478,xiii'>478,xiii <small><small></small></small></h2>

tataḥ samānākārā dhīriti vyākuleyaṃ dhīradhiyaḥ । ato na sāmānyaṃ ।

<h2 id='478,xiv'>478,xiv <small><small>(<a href='docExplore?doc_id=PVA_478,xiv_479,ii'>PVA_478,xiv_479,ii</a>)</small></small></h2>

atha sāsnādimattvena samānākāratā tadavyatiriktalakṣaṇaṃ sāmānyaṃ deśakālaviniyatavyaktyantareṇa yuktamiti na doṣaḥ । asadetat । yataḥ ।

<479>

<h2 id='479,i'>479,i <small><small></small></small></h2>

	ākṛterapi naikatvaṃ pratyakṣeṇa tathā'grahāt ।
	ekatvādekavijñāne sarvavyaktigraho bhavet ॥ 48 ॥ (PVA)

<h2 id='479,ii'>479,ii <small><small></small></small></h2>

ekatvādākṛterekākṛtigrahaṇe 'pi sarvākṛtimadarthaparigrahaprasaṅgaḥ । atha gṛhyata evākṛtirākṛtimatastu grahaṇāsambhavaḥ tadbhedāt । nahi bhinnaṃ grahītuṃ śakyamanyattu tādātmyādeva gṛhyate ।

<h2 id='479,iii'>479,iii <small><small>(<a href='docExplore?doc_id=PVA_479,iii_479,v'>PVA_479,iii_479,v</a>)</small></small></h2>

tadapyasat ।

<h2 id='479,iv'>479,iv <small><small></small></small></h2>

	tadātmanā hi tādātmyaṃ na tu tādātmyamucyate ।
	pāramparyeṇa tadātmye'bheda eva prasajyate ॥ 49 ॥ (PVA)

<h2 id='479,v'>479,v <small><small></small></small></h2>

tadātmā nāmā kṛtyantareṇākṛtyantarasya tādātmyaṃ । tadākṛtyantaramākṛtimatā tadātmakamiti tadātmakākṛtimadgrahaṇaṃ । yadi cākṛtimatastadabhinnasya na grahaṇaṃ ākṛtyantaragrahaṇe 'pi tadantaragrahaṇanna bhavet na hyabhedo grahaṇanibandhanamākṛtimadagrahaṇāt ।

<h2 id='479,vi'>479,vi <small><small>(<a href='docExplore?doc_id=PVA_479,vi_479,ix'>PVA_479,vi_479,ix</a>)</small></small></h2>

atha tadbhedādākṛtyantarameva tanna bhavati । evantarhyākṛtyabhedādākṛtimadantaramapi na bhavet ।

<h2 id='479,vii'>479,vii <small><small></small></small></h2>

etenā bhāṣyakāravacanaṃ nirastaṃ । na hyekatrotsannā sarvatrotsannā bhavati । vyaktyantaranno palabhyate । na hyākṛtyabhedāttadabhinnaṃ vyaktyantaraṃ bhavatyākṛtyantaravadeva ।

<h2 id='479,viii'>479,viii <small><small></small></small></h2>

athākṛtimadantarameva bhavati kārṣṇyādibhedāt । nākṛtyantaraṃ 〈।〉 tadasat ।

<h2 id='479,ix'>479,ix <small><small></small></small></h2>

	kārṣṇyādi vyatiriktañcetadbhedādbheditā kutaḥ ।
	tatsaṃsargeṇa bhedaścet ākṛterapyasau na kiṃ ॥ 50 ॥ (PVA)

<h2 id='479,x'>479,x <small><small>(<a href='docExplore?doc_id=PVA_479,x'>PVA_479,x</a>)</small></small></h2>

yadi kṛṣṇatvādikamanyadevākṛtimataḥ kathantadbhedādbhedaḥ । na hyanyadbhinnamanyadbhinatti । kāraṇatvena bhinatyevaṃ cet । na । kāraṇatvābhāvāt । nahi guṇā eva dravyasya kāraṇaṃ tadekayogakṣematayodayāt । kāraṇatve vā tasmādaparo bhinna udeti tasyāpyapareṇa saṃsargiṇā bhedakena bhavitavyaṃ । na ca kāraṇameva saṃsargi । anyathā'gnirapi dhūmasya saṃsargī bhavet । naivamadṛṣṭeriti cet । saṃsargiṇo 'pi tarhi kāraṇatvaṃ na dṛṣṭamiti na kāraṇatvaṃ kalpanīyaṃ ।

<h2 id='479,xi'>479,xi <small><small>(<a href='docExplore?doc_id=PVA_479,xi_479,xii'>PVA_479,xi_479,xii</a>)</small></small></h2>

	abhedapakṣe bhedaścet ākṛterapi bhinnatā ।
	bhinnādabhinnaṃ bhinnaṃ hi nānyathā bhinnatā bhavet ॥ 51 ॥ (PVA)

<h2 id='479,xii'>479,xii <small><small></small></small></h2>

ākṛtimato 〈'〉 bhinnaṃ kārṣṇyādikaṃ tato bhinnādabhinnaṃ yattadapi bhinnamityākṛtimato bhedaḥ । ākṛterapi tarhi tadabhedādbhedaprasaṅgaḥ । ākṛtirapi nākṛtimato bhidyate । tataśca bhinnādabhinnā bhinnā bhavatyākṛtimadantarādākṛteśca । ākṛtirabhinnaiva cet । na hyākṛtergguṇabhūtāyā guṇena kṛṣṇatvādinā saṃsargaḥ । guṇānāṃ parasparamasamavāyāt । guṇavati samavāyastu guṇānāmiti samayaḥ । na yuktametat ।

<h2 id='479,xiii'>479,xiii <small><small>(<a href='docExplore?doc_id=PVA_479,xiii_479,xvii'>PVA_479,xiii_479,xvii</a>)</small></small></h2>

	bhede vaktumidaṃ yuktaṃ abhedenāvibhāgataḥ ।
	idamatra na cedaṃ hi kalpanā bhinnabhāvinī ॥ 52 ॥ (PVA)
	bhedastarhi bhavatvetadbālakrīḍanakambhavet ।
	bhedapakṣaṃ parityajya pakṣāntarasamāśrayāt ॥ 53 ॥ (PVA)

<h2 id='479,xv'>479,xv <small><small></small></small></h2>

tatrāpi doṣasya dṛśā punaḥ pūrvasamāśrayāt

<h2 id='479,xvi'>479,xvi <small><small></small></small></h2>

tasmānna sāmānyamākṛti lakṣaṇamapi ।

<h2 id='479,xvii'>479,xvii <small><small></small></small></h2>

etena pradhānalakṣaṇamapi pratyuktaṃ । tasyāpyanvaye sakalatadavasthāgrahāt sarvasya sarvadarśitvaprasaṅgaḥ । tadavasthānāṃ pradhānarūpādatattvāntaratvāt ।

<480>

<h2 id='480,i'>480,i <small><small>(<a href='docExplore?doc_id=PVA_480,i_480,ii'>PVA_480,i_480,ii</a>)</small></small></h2>

atha paramārthataḥ sarvameva pratibhāsitaṃ bhrāntyā tvapratibhāsa iti vibhramaḥ । tadapyayuktaṃ । yataḥ ।

<h2 id='480,ii'>480,ii <small><small></small></small></h2>

	sarvasyāpratibhāsaḥ kiṃ pratibhāse 'pi vā bhramaḥ ।
	pramāṇamatra nāstyeva kevalā kalpanaiva tu ॥ 54 ॥ (PVA)
	kāraṇe śaktirūpeṇa sarveṣāmeva yā sthitiḥ ।
	tataḥ pradhānantatsarvajagatāmudyodyaḥ ॥ 55 ॥ (PVA)
	tadeva yadi sāmānya vyāpi nityatayā sthiteḥ ।
	vyaktirvyaktirdṛśyamānāparasparavibhedataḥ ॥ 56 ॥ (PVA)

<h2 id='480,v'>480,v <small><small>(<a href='docExplore?doc_id=PVA_480,v_480,viii'>PVA_480,v_480,viii</a>)</small></small></h2>

idamatra viruddhaṃ । yaducyate ।

<h2 id='480,vi'>480,vi <small><small></small></small></h2>

	guṇānāṃ sumahadrūṃpa na dṛṣṭipathamṛcchati ।
	yattu dṛṣṭipathaprāptaṃ tanmāyeva sutucchakaṃ ॥ 57 ॥ (PVA)

<h2 id='480,vii'>480,vii <small><small></small></small></h2>

yataḥ ।

<h2 id='480,viii'>480,viii <small><small></small></small></h2>

	kāryadvāreṇa yatkalpyaṃ tasya tucchatayā nanu ।
	tasyāpi tucchatā hetau tadrūpasyaiva sambhavāt ॥ 58 ॥ (PVA)
	athānyadeva satkāryavādaḥ samprati hīyate ।
	yacca naivekṣyate vastu tadevāpāramārthikaṃ ॥ 59 ॥ (PVA)

<h2 id='480,x'>480,x <small><small>(<a href='docExplore?doc_id=PVA_480,x_480,xiii'>PVA_480,x_480,xiii</a>)</small></small></h2>

tasmātpradhānalakṣaṇamapi na sāmānyaṃ ।

<h2 id='480,xi'>480,xi <small><small></small></small></h2>

athāpi syādyadyapi na sāmānyaṃ kālabhedabhinnavyaktivyāpi gṛhyate । pūrvāparabhāve pratyakṣasyā 〈pra〉vṛtteḥ । samānakālabhinnadeśavyaktivyāpi tu gṛhyata eva ।

<h2 id='480,xii'>480,xii <small><small></small></small></h2>

tadapyasat । yasmāt ।

<h2 id='480,xiii'>480,xiii <small><small></small></small></h2>

	bhinnakālabhavavyaktivyāpteragrahaṇe sati ।
	na sāmānyopayogosti vyavahārastathā na hi ॥ 60 ॥ (PVA)

<h2 id='480,xiv'>480,xiv <small><small>(<a href='docExplore?doc_id=PVA_480,xiv'>PVA_480,xiv</a>)</small></small></h2>

śvetacchāgamālabheteti pūrvadṛṣṭālambhanasya tadevedamiti jātyanvayādālambanārthaṃ tadvyavahārārthibhiḥ sāmānyamiṣyate 〈।〉 yugapad dṛṣṭayośca na tadvyavahāropayogitā । dvayorapi pūrvanusāreṇa tajjātitayā pratīteḥ । na ca pūrvāparayorapi pūrvottaravyaktispaṣṭetarākāravyatirekādaparaṃ sāmānyamīkṣyate । tatha samānakālayorapi spaṣṭadvayākārāt । kathantarhi samānā vetāviti pratyayaḥ । ayaṃ pratyayaḥ pūrvottarakālabhāvinorapi samānaḥ । tathā hi ।

<h2 id='480,xv'>480,xv <small><small>(<a href='docExplore?doc_id=PVA_480,xv_480,xvii'>PVA_480,xv_480,xvii</a>)</small></small></h2>

tatra nāsti samānā <?>〈 samā〉kāraḥ pratyakṣeṇa samīkṣitaḥ ।

<h2 id='480,xvi'>480,xvi <small><small></small></small></h2>

samānakālavyaktīnāmapi nekṣaṇamakṣataḥ ।

<h2 id='480,xvii'>480,xvii <small><small></small></small></h2>

sāma 〈।〉 nyasyeti vākyaśeṣaḥ । na samānākāratā pūrvāparavyaktivatsamānakālānāmapi nirūpyate vyatirekiṇī । pratyaya evāyaṃ kevalaḥ pratīyamānasyādṛṣṭeḥ । nahi pratīyamānākāravinākṛtaḥ pratyayaḥ pratyeti kiñcit ।

<h2 id='480,xviii'>480,xviii <small><small>(<a href='docExplore?doc_id=PVA_480,xviii_480,xx'>PVA_480,xviii_480,xx</a>)</small></small></h2>

pratyayaḥ samānākāraḥ sa nirālambanodayaḥ 〈।〉

<h2 id='480,xix'>480,xix <small><small></small></small></h2>

	tadgrāhyāpratibhāsitvāt pūrvottaraviśe 〈ṣa〉 vat ॥ 61 ॥ (PVA)

<h2 id='480,xx'>480,xx <small><small></small></small></h2>

yaḥ samānākāraḥ sa sakalo nirālambanaḥ pratyayaḥ । tatra grāhyāpratibhāsāt । tadyathā bhinnakālavyaktisāmānyālambanābhimataḥ apratibhāsamānasāmānyākāraśca samānakālavyaktisāmānyaviṣayo 'pi pratyaya iti svabhāvahetuḥ ।

<h2 id='480,xxi'>480,xxi <small><small>(<a href='docExplore?doc_id=PVA_480,xxi_481,ii'>PVA_480,xxi_481,ii</a>)</small></small></h2>

atha sa pratyayaḥ samānatāmantareṇa sarvasya vilakṣaṇatvāt kathamudayī । tadapi yatkiñcit ।

<481>

<h2 id='481,i'>481,i <small><small></small></small></h2>

	pratyayo yadi nāmāyaṃ kvacideva pravarttate ।
	niyamo hetumātratve sāmānye tu gatiḥ kathaṃ ॥ 62 ॥ (PVA)

<h2 id='481,ii'>481,ii <small><small></small></small></h2>

nāhetuko niyama iti hetureva parikalpanāmarhati । sāmānyasya tu kimāyātaṃ । athavā tadanyavyāvṛttimātramevāstu sāmānyamiti na kṣatiḥ । sā cārūpeti pratipāditaṃ । api ca ।

<h2 id='481,iii'>481,iii <small><small>(<a href='docExplore?doc_id=PVA_481,iii_481,v'>PVA_481,iii_481,v</a>)</small></small></h2>

	āropito ya ākāro vāsanā bījabodhataḥ ।
	tāvanmātreṇa paryāptaṃjātiranyā vṛthā na kim ॥ 63 ॥ (PVA)

<h2 id='481,iv'>481,iv <small><small></small></small></h2>

vyavahāramātramavicāritatatattvayāpi jātyā sampadyata eva kimaparaḥ paratra prayāsa āsthīyate ।

<h2 id='481,v'>481,v <small><small></small></small></h2>

	dharmādharmaprasidhyartha jātiścetpāramārthikī ।
	dharmasādhanatā tasyāḥ kena mānena mīyatām ॥ 64 ॥ (PVA)

<h2 id='481,vi'>481,vi <small><small>(<a href='docExplore?doc_id=PVA_481,vi_481,viii'>PVA_481,vi_481,viii</a>)</small></small></h2>

dharmādisādhanatvaṃ hi jāteḥ svarūpeṇa prasiddhādapi na vivekena gamyate jātyantarādabhedāt । na ca tathā'prasiddhā satī kāryopayoginīti vyartha eva jātigrahaḥ ।

<h2 id='481,vii'>481,vii <small><small></small></small></h2>

athavā tathābhūtapratyayaviśeṣopalakṣitavyaktīnāmeva dharmādisādhanatvamiti tadeva sāmānyaṃ

<h2 id='481,viii'>481,viii <small><small></small></small></h2>

atha yadi sāmānyaṃ nittyaṃ vyāpi na bhavetsamānākāra eva vyāpī na bhavet pratyayaḥ । tadayuktaṃ ।

<h2 id='481,ix'>481,ix <small><small>(<a href='docExplore?doc_id=PVA_481,ix_481,xi'>PVA_481,ix_481,xi</a>)</small></small></h2>

	kāraṇantasya kimapi pratyayasyeti gamyate ।
	prameyākārasadbhāvātprameyaparikalpanā ॥ 65 ॥ (PVA)

<h2 id='481,x'>481,x <small><small></small></small></h2>

na ca samānākāraprameyānubhavaḥ । tathā ca prāk pratipāditaṃ । tasmāt pratyakṣato'nanubhavādabhāva eva sāmānyasya । dṛśyamānasyāpi rūpasya tadaparasādhāraṇatvenānanubhavāt 〈a〉 sāmānyaṃ ।

<h2 id='481,xi'>481,xi <small><small></small></small></h2>

nanvekavyaktiniṣṭhatvātsāmānyasya dharmiṇo'bhāvād bhavato dharmiṇo'siddhatvādāśrayāsiddhatā ।

<h2 id='481,xii'>481,xii <small><small>(<a href='docExplore?doc_id=PVA_481,xii_481,xvi'>PVA_481,xii_481,xvi</a>)</small></small></h2>

na sadetat ।

<h2 id='481,xiii'>481,xiii <small><small></small></small></h2>

	prasaṅgasādhanamidaṃ nāśrayāsiddhatā tataḥ ।
	yadyevaṃ syādidamapi na cobhayamitīṣṭitaḥ ॥ 66 ॥ (PVA)

<h2 id='481,xiv'>481,xiv <small><small></small></small></h2>

yadyevamekavyaktiniṣṭatvaṃ tadā na deśaviśeṣavatānyena yogaḥ । na cobhayamiti syāt ।

<h2 id='481,xv'>481,xv <small><small></small></small></h2>

nanu yadyanyenayoga ekavyaktiniṣṭhatvaṃ na syāt siddhasāvyatā naikasyāṃ vyaktau sthitiḥ sarvavyaktivyāpitvāt । naikasyāmeva vyaktau sthitaṃ sāmānyamiṣyate । naiṣa doṣaḥ ।

<h2 id='481,xvi'>481,xvi <small><small></small></small></h2>

	sādhāraṇatve tasya syādvayāpitāvittirakṣataḥ ।
	nahi tadrūpamanyena rūpeṇa grāhyamabhramaṃ ॥ 67 ॥ (PVA)

<h2 id='481,xvii'>481,xvii <small><small>(<a href='docExplore?doc_id=PVA_481,xvii'>PVA_481,xvii</a>)</small></small></h2>

yadi vyāpi sāmānyaṃ vyāpitayaivādhyakṣaṇe pramāṇena gṛhyeta । na khalu viparītagrahaṇaṃ pramāṇam । yadi ca vyāpitā pratīyate sakalavyaktipratītireva bhavet । vyāpyagrahaṇe vyāpakatāyā apratīteḥ । na ca pratīyate tato na tathārūpaṃ । tena sāmānyameva nāstītyubhayadharmanivṛttiḥ । yadyayaṃ sthitapakṣaḥ syādbhaveddharmyasiddhidoṣaḥ parasparavirodhaprakaṭanaparamevaitat । na vayamevambhūtamarthaṃ pratipattuṃ kṣamāḥ । evambhūtasyāparasyādarśanāt । anumānañca na dṛṣṭāntamvināvatarati ।

<h2 id='481,xviii'>481,xviii <small><small>(<a href='docExplore?doc_id=PVA_481,xviii_482,ii'>PVA_481,xviii_482,ii</a>)</small></small></h2>

atha sāmānyamanyathānupapattyā pratīyamānaṃ sakalāparapadārthavilakṣaṇameva na tasyānya<482>dharmavirodhena virodha udbhāvanīyaḥ । na hyanyadharmonyasya yuktaḥ । nahi mūrttapadārthadharmā amūrtte sāmānye yojanīyāḥ । naitadasti । yataḥ ।

<h2 id='482,ii'>482,ii <small><small></small></small></h2>

	amūrtentyaviśeṣe 'pi vyāpitā neṣyate paraiḥ ।
	tadvadavyāpitā prāptā sāmānyasyāpi gṛhyatām ॥ 68 ॥ (PVA)

<h2 id='482,iii'>482,iii <small><small>(<a href='docExplore?doc_id=PVA_482,iii_482,iv'>PVA_482,iii_482,iv</a>)</small></small></h2>

ye 'pi khalvamūrttisaṅgatā antyā viśeṣāste 'pi pratiniyatādhiṣṭhānā na vyāpinaḥ । tathā sāmānyamapi nāmūrttadavyāpitāmatikrāmet ।

<h2 id='482,iv'>482,iv <small><small></small></small></h2>

atha saviśeṣo'mūrttatve 'pyavyāpī tattvādeva । na tarhi mūrttetarasvabhāvakṛtoyaṃ vibhāgaḥ । sāmānyaviśeṣabhāva eva tarhi vyāpitetaratve nibandhanambhavatu ko doṣa iti cet । nanvasiddhireva ।

<h2 id='482,v'>482,v <small><small>(<a href='docExplore?doc_id=PVA_482,v_482,viii'>PVA_482,v_482,viii</a>)</small></small></h2>

nanu sāmānyaṃ siddhameva tvayāpi dharmitayopādānāt । naitadasti । yataḥ ।

<h2 id='482,vi'>482,vi <small><small></small></small></h2>

	vyāpitā'gragahaṇe sāmānyagrahaṇaṃ kathamucyatāṃ ।
	svarūpeṇa grahastasya yadi sāmyaṃ tataḥ katham ॥ 69 ॥ (PVA)

<h2 id='482,vii'>482,vii <small><small></small></small></h2>

gṛhyata iti vākyaśeṣaḥ 〈।〉 svarūpeṇa hi gṛhyamāṇaṃ sāmānyaṃ vyapitayetarathā vā gṛhyeta ।

<h2 id='482,viii'>482,viii <small><small></small></small></h2>

	vyāpitāgrahaṇañcet na pratyakṣasyeyatī gatiḥ ।
	yadaśeṣavyaktivyāpisāmānye'sya pravarttanaṃ ॥ 70 ॥ (PVA)

<h2 id='482,ix'>482,ix <small><small>(<a href='docExplore?doc_id=PVA_482,ix_482,xii'>PVA_482,ix_482,xii</a>)</small></small></h2>

atha vyaktayo na gṛhyante । tathā tarhi sāmānyamekavyaktisamanvitaṃ gṛhyamāṇaṃ kathaṃ vyāpitayā gṛhītaṃ । ekavyaktiviśeṣaṇatve tadvyaktiviśeṣaṇaṃ viśeṣavadasāmānyaṃ bhavet । atha paryāyāntareṇa vyaktyantaraviśeṣaṇatāgrahaṇamapi । tathā sati tadevedaṃ sāmānyamiti kathaṃ gatiḥ । tadevedamiti pratītirnnādhyakṣeti vicāritaṃ । tasmādasiddhameva sāmānyarūpatvaṃ kathaṃ vyāpitāsādhanaṃ । tasmāt ।

<h2 id='482,x'>482,x <small><small></small></small></h2>

	nāmūrttatvānna sāmānyādvyāpitāsādhanaṃ kvacit ।
	pratyakṣeṇa ca no dṛṣṭiriti sāmānyaśūnyatā ॥ 71 ॥ (PVA)

<h2 id='482,xii'>482,xii <small><small></small></small></h2>

yadi sāmānyamasiddhaṃ kathambhavatā sāmānyaviṣayavyāpitvaṃ sādhyate । dharmitvena sāmānyasyopādāne tatra dharmasyaṃ kasyacitsādhanaṃ nānyathā ।

<h2 id='482,xiii'>482,xiii <small><small>(<a href='docExplore?doc_id=PVA_482,xiii'>PVA_482,xiii</a>)</small></small></h2>

na sadetat । yataḥ । uktametat । prasaṅgasādhanametat । na tvayaṃ maulo hetuḥ । yadi tvayā sāmānyaṃ vyāpyabhyupagamyate pramāṇena tatpratipattavyaṃ । pratyakṣasya tadādinā pramāṇanibandhanatvādabhyupagamasya । deśakālāvacchinnaikavyaktisaṃsargāvacchinnasvabhāvāntaravirahatayā ca pratīyamānaṃ kathaṃ vyāpi taditi abhyupagantuṃ yuktaṃ । pratyakṣeṇa cānekavastugrahaṇena tadvyatiriktaṃ anyathā vā pratīyata iti nāpratīyamānābhyupagamo yuktaḥ । ākṛtireva sāmānyamupalabhyamāneti cet । na 〈।〉 ākṛtervyāpitvābhāvāt । vyāpitvenopalambhe sakalavyaktyupalambhaḥ syāt । tathā ca deśakālabhinnasakalavyaktipratītiprasaṅgaḥ । ekavyaktiniṣṭhatve cākṛtera 〈pya〉 yāpitā sādhane dharmyasiddhirapi parihṛtaiva । kathantarhi prasaṅgasādhanametat । pareṇākṛtirevasāmānyamabhyupagataṃ anyenānyaditi prasaṅga 〈।〉 sādhanatā ।

<h2 id='482,xiv'>482,xiv <small><small>(<a href='docExplore?doc_id=PVA_482,xiv_483,i'>PVA_482,xiv_483,i</a>)</small></small></h2>

athavā vyāpitvāt naikavyaktiniṣṭhatayopalambhaḥ syāditi prasaṅgārthaḥ । viparyastu maulo hetuḥ । prasaṅgastu maulastu hetorvyāptisādhanārtha eva । anye tu virahāditi maulo hetuḥ । prasaṅgastannīyamāna eva । maulaniṣṭhatāñca darśayitumevamupanyāsaḥ । virahāditi ca hetuḥ

<483>

<h2 id='483,i'>483,i <small><small></small></small></h2>

prasajya pratiṣedharūpaḥ । sa cābhāve 'pi sāmānyasya siddha eva । na hyabhāve hetau vasturūpo dharmyabhyupagamyate ।

<h2 id='483,ii'>483,ii <small><small>(<a href='docExplore?doc_id=PVA_483,ii_483,v'>PVA_483,ii_483,v</a>)</small></small></h2>

tadabhāvācca tanneti vacanā 〈da〉 pi tadgateḥ ।

<h2 id='483,iii'>483,iii <small><small></small></small></h2>

tadasadeva ।

<h2 id='483,iv'>483,iv <small><small></small></small></h2>

	sāmānyaṃ yadi dharmi syāttatrāvyāpitvasādhanaṃ ।
	abhāvamātrake hetau kva kiṅkena prasādhyatām ॥ 72 ॥ (PVA)

<h2 id='483,v'>483,v <small><small></small></small></h2>

virahamātrakasya hetutve tasya kenacidasambandhātkathaṃ sādhyasādhanaṃ । atha vyaktyantarasaṃsarggavirahastadāpi kasyāsāviti nirūpyameva । tasmānniyamena paroktena sāmānyena buddhisthena bhavitavyam । na ca pakṣadharmopasaṃhāramantareṇa hetuḥ samarthaḥ sādhyasādhanāya ।

<h2 id='483,vi'>483,vi <small><small>(<a href='docExplore?doc_id=PVA_483,vi_483,viii'>PVA_483,vi_483,viii</a>)</small></small></h2>

athānyāpohalakṣaṇaṃ sāmānyaṃ siddhaṃ saugatānāṃ tathāsati parasyeṣṭameva । parābhyupagatasya tenāpi dūṣayitumabhipretatvāt । api cānyāpohalakṣaṇasya sāmānyasya vyāpiteṣyata eva । tathāhi । vyāvṛttyāpi samānatā ।

<h2 id='483,vii'>483,vii <small><small></small></small></h2>

	astyeva vastu nānveti pravṛttyādiprasaṅgataḥ ॥ 73 ॥ (PVA)

<h2 id='483,viii'>483,viii <small><small></small></small></h2>

atha sāmānyasyāvidyamānasyāpi virahalakṣaṇo heturastyeveti ।

<h2 id='483,ix'>483,ix <small><small>(<a href='docExplore?doc_id=PVA_483,ix_483,x'>PVA_483,ix_483,x</a>)</small></small></h2>

tadapyasat । avidyamānasya hetutvāyogāt । avidyamāne sādhye yoga eveti cet । na । pratibandhe satyekābhāvonyābhāvaṃ gamayet । pratibandhaścānvayena gṛhyate । atastatsāmarthyādyatra vyāpako nāsti tatra vyāpyābhāva iti vipakṣe'bhāvamātramādarśyate । na sa maulo hetuḥ ।

<h2 id='483,x'>483,x <small><small></small></small></h2>

atha vyāpakatānupalabdhirapi pratiniyatavastuviṣayābhāvasādhanāyopādīyate । tathā sati nātra śiṃśapeti nyāyādanyena dharmiṇā bhavitavyaṃ pramāṇaprasiddhena । athātrāpi bhāvābhāvasādhāraṇaṃ dharmīṃtyupādīyate ।

<h2 id='483,xi'>483,xi <small><small>(<a href='docExplore?doc_id=PVA_483,xi_483,xiv'>PVA_483,xi_483,xiv</a>)</small></small></h2>

tadapyayuktaṃ । bhāvābhāvasādhāraṇasyāparasyābhāvāt । vikalpapratibhāsa evobhayadharmaḥ sādhāraṇa iti cet । evaṃ tarhi 〈।〉

<h2 id='483,xii'>483,xii <small><small></small></small></h2>

tasminbhāvānupādāne sādhye'syānupalambhanaṃ ।

<h2 id='483,xiii'>483,xiii <small><small></small></small></h2>

anya eva heturiti yatkiñcidetat । tasmānnātra maulo hetuḥ । sāmānyasya dharmiṇaḥ siddherabhāvāt ।

<h2 id='483,xiv'>483,xiv <small><small></small></small></h2>

rūpādaya eva sāmānyamiti pakṣe nedaṃ prasaṅgasādhanaṃ । pratyakṣeṇa teṣāmavyāpitāpratīteḥ । tasmādubhayavādisiddhi eva heturnna tvanyatarasya prativādina eva ।

<h1 id='3.1.1.3'>3.1.1.3</h1>

<3. "artha"grahaṇaphalam>

<h2 id='483,xv'>483,xv <small><small>(<a href='docExplore?doc_id=PVA_483,xv_484,i'>PVA_483,xv_484,i</a>)</small></small></h2>

nanu ya ubhayasiddhaḥ so'rtha eva kimarthamarthagrahaṇaṃ । naitadasti । yataḥ ।

<h2 id='483,xvi'>483,xvi <small><small></small></small></h2>

	kalpanānāmātrataḥ siddho yathaikasyobhayorapi ।
	kalpanā hi na na nāmaitā niyatodayasaṅgamāḥ ॥ 74 ॥ (PVA)

<h2 id='483,xvii'>483,xvii <small><small></small></small></h2>

tata ubhayasiddhatve 'pi pakṣasapakṣānyataratvāderarthatvābhāvādahetutvaṃ yataḥ ।

<h2 id='483,xviii'>483,xviii <small><small></small></small></h2>

	tadarthagrahaṇaṃ śabdakalpanāropitātmanām ।
	aliṅgatvaprasidhyarthamarthādarthaprasiddhitaḥ ॥ 13 ॥

<484>

<h2 id='484,i'>484,i <small><small></small></small></h2>

yadarthagrahaṇaṃ svadṛṣṭagrahaṇaviśeṣyaṃ tacchadbakalpanāmātraghaṭitātmanāmahetutāpratipādanārtha । arthasyaiva gamakatvasambhavāt ।

<h2 id='484,ii'>484,ii <small><small>(<a href='docExplore?doc_id=PVA_484,ii'>PVA_484,ii</a>)</small></small></h2>

nanvasiddhaviruddhānaikāntikalakṣaṇa eva heturapratinnārthapratipādane । yadi cāsya trairupyamasti kathamaheturatha trairūpyābhāvastadā svārthānumānalakṣaṇādeva nivṛttiḥ kimarthagrahaṇena । trirūpaliṅgākhyānaṃ hi parārthānumānaṃ । na । svārthānumāne 'pi kalpanāropitaṃ trairūpyaṃ prāptameva hetulakṣaṇam । kathantato nivṛttiḥ । nātra tarhi tadarthagrahaṇaṃ karttavyaṃ । svārthānumāna eva karttavyatāprāpteḥ ।

<h2 id='484,iii'>484,iii <small><small>(<a href='docExplore?doc_id=PVA_484,iii_484,v'>PVA_484,iii_484,v</a>)</small></small></h2>

atrocyate । svaniścayavadanyeṣāmiti vacanādatra kṛtaṃ tatrāmi bhaviṣyatītyadoṣaḥ । tatraiva kasmānneti cet । tatra vā kriyatāmātraveti ko virodhaḥ । asti cātra prayojanaṃ । tathāhi 〈।〉

<h2 id='484,iv'>484,iv <small><small></small></small></h2>

	kalpanādi kṛtaṃ hetuṃ svārthe kaścinna kalpayet ।
	ātmānameva kiṃ kaścidvisamvādayatīhitāt ॥ 75 ॥ (PVA)

<h2 id='484,v'>484,v <small><small></small></small></h2>

kiñca । parārtha eva yatna paraḥ kārya iti cātraiva mahān yatno vidheyo mahātmanetyarthagrahaṇamatra । paramārthatastu kalpanāropito heturanaikāntika eva । tathāhi ।

<h2 id='484,vi'>484,vi <small><small>(<a href='docExplore?doc_id=PVA_484,vi_484,vii'>PVA_484,vi_484,vii</a>)</small></small></h2>

	kalpanāgamayoḥ kartturicchāmātrānurodhataḥ ।
	vastunaścānyathābhāvāt tatkṛtā vyabhicāriṇaḥ ॥ 14 ॥

<h2 id='484,vii'>484,vii <small><small></small></small></h2>

na khalu kalpanāsamāropitasya sādhyavastupratibandhaḥ । vāsanāmātrapravarttitatvāt । yadyevamapratibandhādeva na hetuḥ । na । pratibandhasyāta evākṣepāt । nahi sākṣātpratibandhapratipādanamasti । tatorthagrahaṇaṃ । na hi pakṣasapakṣāntaratvaṃ nittyānittyayorekatra niyataṃ yo yaḥ pakṣīkriyate tadapekṣayā tatra tatra sañcārāt । na cedṛśī vastusiddhirvivakṣāntarenyasya sādhanāt ।

< 2. pakṣacintā>

<1. hetupakṣavacanamasādhanam>

<h1 id='3.1.2.1.1'>3.1.2.1.1</h1>

<(1) hetuvacanaṃ asādhanam>

<h2 id='484,viii'>484,viii <small><small>(<a href='docExplore?doc_id=PVA_484,viii_484,x'>PVA_484,viii_484,x</a>)</small></small></h2>

nanu pakṣaḥ sādhya eva tadapekṣayānyasya sapakṣatvāt । tatra pakṣasamapakṣānyataratvaṃ nāma dharmastadvipakṣād vyāvarttate । tataḥ kathanna hetuḥ । nahi pakṣasapakṣaniyato dharmaḥ sādhyavyabhicārī ।

<h2 id='484,ix'>484,ix <small><small></small></small></h2>

tadasadyataḥ ।

<h2 id='484,x'>484,x <small><small></small></small></h2>

	na pakṣasya sapakṣasya bhāvasya niyamaḥ kvacit ।
	na pakṣonityatā mātramaparasyāpi sambhavāt ॥ 76 ॥ (PVA)

<h2 id='484,xi'>484,xi <small><small>(<a href='docExplore?doc_id=PVA_484,xi_485,ii'>PVA_484,xi_485,ii</a>)</small></small></h2>

yadyayamarthaḥ pakṣasapakṣānyataratvāditi śabdaghaṭānityatā sāmānyāvyabhicaritadharmayogā<485>diti । tadā sa dharmaḥ kṛtakatvādilakṣaṇa eva । avyabhicaritasya sādharmyasyānyatara śabdena pratipādanāt । na tva vyabhicārī dharmaḥ kṛtakatvādilakṣaṇa eva । evaṃ ca sati 〈sa〉 heturartha eva na kalpitaḥ । atha pakṣīkṛtetaratvena vivakṣitatvāt ।

<h2 id='485,ii'>485,ii <small><small></small></small></h2>

tadasat । yadyapi nāmānityatayā pakṣatvavivakṣā tathāpi na tāvatā'nityatā sidhyati । nityatayā vivakṣitatve tadaivāpagamāt । vāstavañcedanityatayā pakṣatvaṃ prasidhyet siddhameva sādhitaṃ bhavet । tasmānna kalpito dharmaḥ sādhanaṃ ।

<h2 id='485,iii'>485,iii <small><small>(<a href='docExplore?doc_id=PVA_485,iii_485,iv'>PVA_485,iii_485,iv</a>)</small></small></h2>

sa ca svasiddho'rthaḥ sādhanaṃ । trirūpameva liṅgamatastrirūpaliṅgākhyānaṃ parārthamanumānaṃ । tato yaiḥ pakṣavacanamapi sādhanamiṣyate'yuktavādinasta iti pratipāditaṃ bhavati । tasyāsiddhatvāt । sādhanaṃ hi sādhyaṃ sādhayet । na sādhyameva 〈vādhyaṃ sādhanāt〉 । vacanaṃ sādhanamiti cet । na । vacanasya sākṣādasādhanatvāt । sādhyāpratibandhāt । na vacanasyārthe pratibandhaḥ । tasmāt ।

<h2 id='485,iv'>485,iv <small><small></small></small></h2>

	arthādarthagateḥ śaktiḥ pakṣahetvabhidhānayoḥ ।
	nārthe tena tayornnāsti svataḥ sādhanasaṃsthitiḥ ॥ 15 ॥

<h2 id='485,v'>485,v <small><small>(<a href='docExplore?doc_id=PVA_485,v_485,vi'>PVA_485,v_485,vi</a>)</small></small></h2>

anityaḥ śabdaḥ kṛtakatvāditi trirūpaṃ kṛtakatvamevānityatāṃ gamayati । tasya tatrāvyabhicārāt । na pakṣavacanaṃ hetuvacanaṃ vā । anyathā nityaḥ śabdaḥ prameyatvāgiti sādhyasiddhirbhavet । atrāpi hetupakṣavacanamasti । tadarthasya tatrāpratibandhādaheturiti cet । arthādeva tarhi arthasya gatiḥ pratibandhāt । na vacanaṃ sākṣātsādhanamiti prāptaṃ । vacanasyārthamantareṇāpi bhāvāt । yatra ca hetuvacanamasādhana । tatra pakṣavacanasyāsādhanatvamanuktasiddhimeva । atha sādhyavacanaṃ sādhyārthaṃpratipādanātsādhanaṃ । na । hetuvaiyarthyaprasaṅgāt । atha pratijñāmātraṃ na sādhanamiti heturupādīyate । kathamasādhanaṃ sādhanaṃ । sahitaṃ sādhanamiti cet । kathamanupayogi sāhityaṃ vidadhyāt । nānupayoginā kaścit sāhityaṃ vāñchati । tasmānna vacanaṃ sādhanaṃ ।

<h2 id='485,vi'>485,vi <small><small></small></small></h2>

api ca ।

<h1 id='3.1.2.1.2'>3.1.2.1.2</h1>

<(2) pakṣavacanaṃ asādhanam>

<h2 id='485,vii'>485,vii <small><small>(<a href='docExplore?doc_id=PVA_485,vii_485,viii'>PVA_485,vii_485,viii</a>)</small></small></h2>

	tat pakṣavacanaṃ vakturabhiprāyanivedane ।
	pramāṇaṃ saṃśayotpatteḥ tataḥ sākṣānna sādhanam ॥ 16 ॥

<h2 id='485,viii'>485,viii <small><small></small></small></h2>

nahi saṃśaya hetureva tatra hetuḥ । arthāpratibaddhatvena ca saṃśayahetutvaṃ । anyathā hetupādānamanarthakaṃ । yathā tarhi vacanaṃ sādhyārthāsādhanaṃ । tathā sādhanārtho 'pi naiva tasmātpratipattavyaḥ tatrāpi naiva tasya pratibandhaḥ । pratibandhe vā sādhye 'pi kaḥ pratibandhaḥ prativandhasya ।

<h2 id='485,ix'>485,ix <small><small>(<a href='docExplore?doc_id=PVA_485,ix_486,i'>PVA_485,ix_486,i</a>)</small></small></h2>

sattyametat । sādhanārthamapi naiva vacanaṃ pratipādayati । tatrābhiprāyanivedane pramāṇatvādataḥ sākṣānna sādhanaṃ । sādhane 'pi pramāṇameva vacanena ākṣipyate । sādhye 'pi pramāṇamākṣipyatāmiti cet । na । tadānīmeva tatra pramāṇasadbhāvāt । pūrvavṛttaṃ hi pramāṇamākṣipyate

<486>

<h2 id='486,i'>486,i <small><small></small></small></h2>

vacanena tatra vismaraṇasambhavāt । varttamāne tu pramāṇaṃ pratyakṣameva kintatra vacanena । nahi pratyakṣe'rthe paropadeśo garīyān । yasmādvacanamasādhanaṃ । pāramparyeṇa tarhi sādhanaṃ pakṣasya vacanaṃ yathā sādhanasya । etadapyasat ।

<h2 id='486,ii'>486,ii <small><small>(<a href='docExplore?doc_id=PVA_486,ii_486,iii'>PVA_486,ii_486,iii</a>)</small></small></h2>

	sādhyasyaivābhidhānena pāramparyaiṇa nāpyasaṃ ।
	śakta〈sya〉 sūcakaṃ hetuvaco'śaktamapi svayam ॥ 17 ॥

<h2 id='486,iii'>486,iii <small><small></small></small></h2>

yathā sādhanavacanaṃ sādhanaṃ tathā pakṣavacanamapi bhavet । yadi śaktasya sūcakaṃ bhavetpramāṇasiddhasya । asiddhasya tu sūcanaṃ kathaṃ sādhanaṃ । nahi svayamaśaktamaśaktamāśritya śaktimat । tathāhi 〈।〉

<h2 id='486,iv'>486,iv <small><small>(<a href='docExplore?doc_id=PVA_486,iv_486,vi'>PVA_486,iv_486,vi</a>)</small></small></h2>

	na patantamāśritya patat sthirībhavati kvacit ।
	tathā 〈'〉 siddhamasiddhena na tenaiva prasādhyate ॥ 77 ॥ (PVA)

<h2 id='486,v'>486,v <small><small></small></small></h2>

sādhyasya pakṣavacanenāsiddhatayābhidhānātkathaṃ sādhanaṃ pakṣavacanaṃ । hetuvacanantu svayamaśaktamapi śaktasya vācakamiti sādhanamuktaṃ ।

<h2 id='486,vi'>486,vi <small><small></small></small></h2>

	pratibaddhasya sādhyerthe sādhanasyābhidhānataḥ ।
	vacanaṃ sādhanaṃ proktaṃ sādhanaṃ tatsvato na tu ॥ 78 ॥ (PVA)

<h2 id='486,vii'>486,vii <small><small>(<a href='docExplore?doc_id=PVA_486,vii'>PVA_486,vii</a>)</small></small></h2>

tato yaduktaṃ parārthañcānumānañceti vyāhataṃ । tathāhi pratipādyāpekṣayā svārthameva । pratipādakāpekṣayā tvanuvādamātrakaṃ । tannirākṛtaṃ । yataḥ । anumānantadanumānakāraṇatvenopacārata uktaṃ । na svataḥ । tataḥ prativādyapekṣayā tatsvārthamiti yatkiñcanavāditaiva । tasya hi trirūpameva liṅgaṃ pratipādakatvātsvārtha । na vacanaṃ । tatorthasyāpratipatteḥ । smaraṇena tasyāpyupakārakatvāt pratipādakameveti cet । na 〈।〉 arthavādamātrakasya vacanena vidhānāt । tata ubhayāpekṣayāpi vacanamanuvāda eva । parārthatā tasya pratipādakāpekṣayā na pratipādakasya tena kakcidupakāraḥ । anumānakāraṇatvena tvanumānantatpratipādyāpekṣayaiva ।

<h2 id='486,viii'>486,viii <small><small>(<a href='docExplore?doc_id=PVA_486,viii'>PVA_486,viii</a>)</small></small></h2>

nanvarthāpekṣayā parārthamanyapekṣayānumānamiti prāptam । tatkathametat । nanu guṇa eva hi doṣatayādhyāropyate । yenaiva tasya pratipādakasya tadanumānanna bhavati pratipādyasya vāta eva tat pratipādakasya parārthamanyathā svārthamapi bhavet । svayamapi tena tasyārthakaraṇāt । upacāre ca prayojanamuktaṃ । vacanasyānyena prakāreṇārthasādhanābhāvāt । nanu smaraṇe 'pi vacanaṃ pramāṇamapramāṇamvā 〈।〉 pramāṇañcet kinnārthe । a〈thā〉 pramāṇaṃ kathaṃ tataḥ smaraṇam । ata evānyathā । tataḥ pramāṇameva bhavenna smaraṇaṃ । smaraṇe ca tatkārakaṃ na jñāpakamiti pramāṇasvabhāvaḥ । smaraṇameva tataḥ kathaṃ । arthe pratibandhābhāvāt । ghamo hi pāvake pratibaddha iti janayati smaraṇaṃ । tadyadi śabdo 'pi pratibaddhastathā smaraṇaṃ janayet ।

<h2 id='486,ix'>486,ix <small><small>(<a href='docExplore?doc_id=PVA_486,ix_486,xii'>PVA_486,ix_486,xii</a>)</small></small></h2>

	tathāhi yadyatsmaraṇaṃ tadasti pratibandhataḥ ।
	yathāsti dhūmātsmaraṇaṃ parokṣe kṛṣṇava'tmani ॥ 79 ॥ (PVA)

<h2 id='486,x'>486,x <small><small></small></small></h2>

tadasat । na smaraṇamātrakaṃ pratibaddhatvāditi pratibandhaḥ । smaraṇañca bhaviṣyatyapratibaddhatvācceti । konayorvirodhaḥ । tathāhi ।

<h2 id='486,xi'>486,xi <small><small></small></small></h2>

	ābhogadapi dṛṣṭerthe smaraṇaṃ kinna jāyate ।
	yataḥ kutaścidarthādvā prāyeṇa sahacāriṇaḥ ॥ 80 ॥ (PVA)

<h2 id='486,xii'>486,xii <small><small></small></small></h2>

atha niścitarūpaṃ smaraṇaṃ sambaddhādeva nānyataḥ ।

<487>

<h2 id='487,i'>487,i <small><small>(<a href='docExplore?doc_id=PVA_487,i'>PVA_487,i</a>)</small></small></h2>

tadyuktaṃ । na hyasati pratibandhe tasya niścayastatra kintu śabdānniścitarūpaṃ smaraṇamityasiddhamato na sambandhasiddhiḥ । tathāhi । sambandhamanālocayataḥ saṃdeha eva bhavati । śabdācca sandeha upajāyamāna upalabhyata eva । kathantarhi niścaya〈ḥ〉 । evame 〈vai〉 tat । yathāhāyamiti । na pramāṇādeva tanniścayāt । yataḥ । pūrvapravṛttapramāṇaparyālocanādeva niścayo na vacanamātrāt । pramāṇe tarhi niścayo 〈na〉 vacanāt । tathāpi vacanaṃ pramāṇameva । atrocyate ।

<h2 id='487,ii'>487,ii <small><small>(<a href='docExplore?doc_id=PVA_487,ii_487,iii'>PVA_487,ii_487,iii</a>)</small></small></h2>

	etadiṣyata evātra pramāṇe tatsvato nahi ।
	asminnarthe prasiddhe 'pi na kācinnaḥ kṣatiryataḥ ॥ 81 ॥ (PVA)

<h2 id='487,iii'>487,iii <small><small></small></small></h2>

arthe hi vacanamapramā । pramāṇe tu pramāṇamiti naiva kiñcit kṣīyate na ca pramāṇamapi vacanātsidhyati tasya svasamvedanena siddheḥ । smaraṇamātrameva tatra bhavati । niścayastu svasamvedanādeva । kinna vacanamātreṇa । bhavatyevābhogamātrādapi smaraṇadarśanāt । atha yadābhogato na bhavati tadā vacane pramāṇamiti cet । na sadetat । yataḥ ।

<h2 id='487,iv'>487,iv <small><small>(<a href='docExplore?doc_id=PVA_487,iv_487,vi'>PVA_487,iv_487,vi</a>)</small></small></h2>

	mithyāsmaraṇamapyarthe vacanājjātamīkṣyate ।
	vacanasya viśeṣo na sattyāsattyatayekṣyate ॥ 82 ॥ (PVA)
	īkṣaṇerthonumānantatsvārthameva tadā bhavet ।
	ābhogādapi jāyante mithyā smaraṇavṛttayaḥ ॥ 83 ॥ (PVA)

<h2 id='487,vi'>487,vi <small><small></small></small></h2>

tasmātpūrvapramāṇasvarūpāvadhāraṇamatyantaparyālocanata eva kutaścit liṅgāditi na vacanaṃ pramāṇaṃ । pramāṇenāpyarthenāpyābhoga iti । anumānameva parokṣe'rthe pramāṇaṃ taddvāreṇa vacanaṃ ।

<h2 id='487,vii'>487,vii <small><small>(<a href='docExplore?doc_id=PVA_487,vii_487,ix'>PVA_487,vii_487,ix</a>)</small></small></h2>

nanu pramāṇaṃ pratibandhagrāhīdānīmatītamiti kathaṃ pratibandhaniścayaḥ । smaraṇamidānīnna ca tatpramāṇaṃ । tena pramāṇena janitatvāt pramāṇameva । tataśca ।

<h2 id='487,viii'>487,viii <small><small></small></small></h2>

	pramāṇātsmaraṇaṃ jātamupacārātpramā na kiṃ ।
	apramāṇāttu yajjātamapramāṇantadiṣyate ॥ 84 ॥ (PVA)

<h2 id='487,ix'>487,ix <small><small></small></small></h2>

nanu pramāṇādetatsmaraṇamiti smṛtirevātrāpi nibandhanaṃ । tadapi smaraṇamanyataḥ smaraṇātpariśuddhibhāgiti kuto niścayo jāyatāṃ ।

<h2 id='487,x'>487,x <small><small>(<a href='docExplore?doc_id=PVA_487,x_487,xii'>PVA_487,x_487,xii</a>)</small></small></h2>

	dṛḍhaṃ smaraṇametaccenmithyā dāḍharyanna kimmataṃ ।
	arthaprāpternna mithyā cet siddhopasthānameva tat ॥ 85 ॥ (PVA)

<h2 id='487,xi'>487,xi <small><small></small></small></h2>

atrāpyucyate । uktamevādāvetat । "svarūpasya svato gati〈ḥ〉 । prāmāṇyamvyavahāreṇa ।" (pra. vā. 1.4) vyavahāraścārthaprāptilakṣaṇa evopalabhyate nānya upayogī ।

<h2 id='487,xii'>487,xii <small><small></small></small></h2>

nanu svata eva kiñcid dṛḍhaṃ smaraṇaṃ tatoyaṃ pramāṇaditi niścayo na vyavahārāditi cet ।

<h2 id='487,xiii'>487,xiii <small><small>(<a href='docExplore?doc_id=PVA_487,xiii_487,xv'>PVA_487,xiii_487,xv</a>)</small></small></h2>

tadasat । yataḥ ।

<h2 id='487,xiv'>487,xiv <small><small></small></small></h2>

	abhyāsādeva dṛḍhatā sāsti prāptisamāśrayāt ।
	anyadabhyastamanyatra dṛḍhatā naiva jāyate ॥ 86 ॥ (PVA)

<h2 id='487,xv'>487,xv <small><small></small></small></h2>

yadyayamarthaprāptilakṣaṇo vyavahāro nābhaviṣyadabhyastastatkathaṃ prāptyupayogidāḍharyambhavet । anyadabhyastamanyatra dāḍharyamiti sa eva vyavahārocchedo lokasya syāt । tasmādetāvatī gatiḥ saṃsāriṇāmiti sāṃvyavahārikaṃ pramāṇama 〈vi〉 calitamiti na doṣaḥ । tasmādvacanamanumānakāraṇatvādanumānamiti sthitametat ।

<h2 id='487,xvi'>487,xvi <small><small>(<a href='docExplore?doc_id=PVA_487,xvi_488,iv'>PVA_487,xvi_488,iv</a>)</small></small></h2>

nanvācāryasya pakṣavacanamabhimatameva । yadāha ।

<h2 id='487,xvii'>487,xvii <small><small></small></small></h2>

	svaniścayavadanyeṣāṃ niścayotpādanecchayā ।
	pakṣadharmatvasambandhasādhyokteranyavarjanaṃ ॥ 87 ॥ (PVA)

<488>

<h2 id='488,i'>488,i <small><small></small></small></h2>

naitadasti । yataḥ ।

<h2 id='488,ii'>488,ii <small><small></small></small></h2>

	hetvarthaviṣayatvena tadaśaktoktirīritā ।

<h2 id='488,iii'>488,iii <small><small></small></small></h2>

yadāha । 〈asmākantu ।〉

<h2 id='488,iv'>488,iv <small><small></small></small></h2>

tatrānumeyanirdeśo hetvarthavipayo mataḥ ।

<h2 id='488,v'>488,v <small><small>(<a href='docExplore?doc_id=PVA_488,v_488,vi'>PVA_488,v_488,vi</a>)</small></small></h2>

asmākantu yonumeyanirddeśaḥ sa hetvarthaviṣayatvena na sādhanatvena 〈।〉 ataḥ sākṣātsādhanatvapratikṣepāt tasya sādhyasyokteraśaktatā kathitā । kathantarhi pakṣadharmatvaṃ sambandhasādhyoktinirddeśābhyupagamaḥ । nāsyāyamarthaḥ । pakṣadharmaśca sambandhaśca sādhyoktiśceti । api tu sambandhoktisaṅgatā sādhyoktiḥ samba dhasādhyoktiḥ । yatkṛtakaṃ tadanittyamiti vyāptyantargatā sādhyoktirnna pratijñārūpeṇa । avaśyaṃ hi sādhane vyāpakatvaṃ sādhyasyopadarśanīyaṃ । ato'vayavadvayameva darśanīyaṃ । sambandhena rūpadvayākṣepādeva trirūpatā hetoḥ । tasmādanittyaḥ śabda iti nādāvantevā darśanīyam । rūpadvayamātrakādeva sādhyasya siddheḥ ।

<h2 id='488,vi'>488,vi <small><small></small></small></h2>

	śaktistasyāpi ceddhetuvacanasya pravartanāt ॥ 18 ॥
	tatsaṃśayena jijñāsorbhavetprakāraṇāśrayaḥ ।
	vipakṣopagame 'pyetattulyamityanavasthitiḥ ॥ 19 ॥

<(3) nyāyoktalakṣaṇe doṣāḥ>

<h1 id='3.1.2.1.3.1'>3.1.2.1.3.1</h1>

<(ka) pratijñānigamanayoranuktiḥ—>

<h2 id='488,viii'>488,viii <small><small>(<a href='docExplore?doc_id=PVA_488,viii'>PVA_488,viii</a>)</small></small></h2>

athāpi syād 〈।〉 yadi pakṣavacanābhāve hetuvacanamatakiṃtamudgurapātāyamānamasambaddhamiti na pravarttate । tato hetuvacanapravṛtteḥ tadapi sādhanameveti na । saṃśayajijñāsā prakaraṇa tadavabodha icchānāmapi sādhanatvaprāptau daśāvayavatā vākyasya syāt । idamatra sandigdhaṃ bhavataḥ । idameva jijñāsitaṃ । idameva bhavatā prastutaṃ । idaṃ mayāvagataṃ । atra mameccheti 〈।〉 evaṃ kūrccaśobhāmāraca 〈ya〉 tā daśāvayavaṃ vākyaṃ prayoktavyaṃ । tathā vipakṣopagame 'pi sādhanaṃ pravarttate । tatastasyāpi sādhanatvaprasaṅgastena saha vipakṣasya । atha sādhyaniścayamātraṃ saṃdehādipratipādanamantareṇāpi bhavatīti na taiḥ śabdaprapañcamātropayogibhiḥ kaścidarthagatorthastataḥ saṃśayādiparityāgaḥ 〈।〉 tadanuvādasyākiñcatkaratvat । yadyevaṃ pratijñāvacanamapyanuvādamātrameva vādino nāntaraṅgatā tasya ।

<h2 id='488,ix'>488,ix <small><small>(<a href='docExplore?doc_id=PVA_488,ix_488,x'>PVA_488,ix_488,x</a>)</small></small></h2>

	attaraṅgaṃ tu sāmarthyaṃ triṣu rūpeṣu saṃsthitaṃ ।
	tatra smṛtisamādhānaṃ tadvacasyeva saṃsthitaṃ ॥ 20 ॥

<h2 id='488,x'>488,x <small><small></small></small></h2>

trirūpādeva tāvatsvārthānumāne sorthaḥ sādhyaḥ pratīyate । nahi svārthānumāne sādhyārthaḥ prathamamāyāti hetostenādhyavasitena bhavitavyaṃ । tataḥ svaniścayavadeva na prathamaṃ sādhyopādānam । paścādrūpādānamiti cet । paścādapi nopādānaṃ svārthānumānavadeva । parasyāpi

<489>

<h2 id='489,i'>489,i <small><small>(<a href='docExplore?doc_id=PVA_489,i_489,ii'>PVA_489,i_489,ii</a>)</small></small></h2>

yadā trirūpādupajāyate pratītistadā tasyāḥ svārthānumānātko viśeṣaḥ । tasmāt pratijñā nigamanayoranuktireva । upanayo 'pi na 〈va〉 ktavyaḥ । dṛṣṭasāmarthyadarśanaparatvāt । na ca tasya tatra sattāmātrādaparaṃ sāmarthyaṃ 〈।〉 tacca sattāmātraṃ śabde pakṣadharma 〈tvā〉 deva gataṃ ।

<h2 id='489,ii'>489,ii <small><small></small></small></h2>

athāpi syād 〈।〉 "āgamaḥ pratijñā । heturanumānaṃ । pratyakṣaṃ dṛṣṭāntaḥ । upanaya upamānaṃ । sarvapramāṇavyāpāraviṣayapradarśanaparaṃ nigamanaṃ" ।

<h2 id='489,iii'>489,iii <small><small>(<a href='docExplore?doc_id=PVA_489,iii_489,v'>PVA_489,iii_489,v</a>)</small></small></h2>

tadetadasat yataḥ ।

<h2 id='489,iv'>489,iv <small><small></small></small></h2>

	anumānātprasiddhiścetpramāṇairatra kiṃ paraiḥ ।
	nānumānātprasiddhiścetpramāṇairatra kimparaiḥ ॥ 88 ॥ (PVA)

<h2 id='489,v'>489,v <small><small></small></small></h2>

hetusāmarthyādeva yadyasāvarthaḥ pratīyate kimaparapramāṇavyāpāreṇa । kimatra kurmo yatsarvapramāṇavyāpāro na khalu hetuparatantraḥ kārakagrāmaḥ । tathā bhavanparyanuyogabhāgī kimayamevaṃ bhavatīti । sattyametadyadyevaṃ syāt । na khalu pratijñā pramāṇantataḥ saṃśayotpatteriti pratipādanāt ।

<h1 id='3.1.2.1.3.2'>3.1.2.1.3.2</h1>

<(kha) upanayana (upamāna) nirāsaḥ—>

<h2 id='489,vi'>489,vi <small><small>(<a href='docExplore?doc_id=PVA_489,vi_489,viii'>PVA_489,vi_489,viii</a>)</small></small></h2>

upamānaṃ pramāṇaṃ 〈।〉 na khalu "tathā cāyami" tyupamānamantareṇa hetoḥ sādhyasiddhiḥ । nedamasti । yataḥ ।

<h2 id='489,vii'>489,vii <small><small></small></small></h2>

	pakṣadharmatvamevedaṃ upamānena darśyate ।
	tathā ca kṛtakaḥ śabda ityevamupadarśitaḥ ॥ 89 ॥ (PVA)

<h2 id='489,viii'>489,viii <small><small></small></small></h2>

sāmānyena hi pratibandhagrahaṇe kathamviśeṣādhāra 〈tā'〉 nityatādiprasiddhiḥ । viśeṣādhāratayā kṛtakatvādeḥ prasiddheḥ । saiva ca viśeṣādhāratā । tathā cāyamityupamānaprasiddhyā kutaścāyamiti pakṣadharmatayā pradarśyate । upamānaṃ pramāṇamaparaṃ prasaktamiti cet । na 〈।〉 anumānāntargatatvāt । gosādṛśyādayaṃ sa gavaya iti viśeṣasambandhasādhanaṃ śabdasyopamānaviṣayādaparo na bhavatītyanumānameva tatra pramāṇaṃ । nānumānamaparamupamānavādibhirapīṣyate । kṛtakatvena sādṛśyaṃ tasya viṣaya iti cet । na । kṛta 〈ka〉 tvadvayavyatirekeṇa sādṛśyabhāvāt । na daṇḍādhāradvayavyatirekeṇāparandaṇḍitvasādṛśyaṃ ।

<h2 id='489,ix'>489,ix <small><small>(<a href='docExplore?doc_id=PVA_489,ix_489,xiii'>PVA_489,ix_489,xiii</a>)</small></small></h2>

	sādṛśyaṃ yadi nāstyatra vyatireke gatiḥ kathaṃ ।
	sadṛśoyamiti prāptamanyakāraṇakalpanaṃ ॥ 90 ॥ (PVA)

<h2 id='489,x'>489,x <small><small></small></small></h2>

tadasat ।

<h2 id='489,xi'>489,xi <small><small></small></small></h2>

	kāraṇaṃ kalpyate kāryād dṛṣṭisambandhato yadi ।
	kāraṇena tadā prāptaṃ kāraṇasyāpi darśanam ॥ 91 ॥ (PVA)

<h2 id='489,xii'>489,xii <small><small></small></small></h2>

api ca ।

<h2 id='489,xiii'>489,xiii <small><small></small></small></h2>

	yadi sādṛśyamatrāsti kasmānna pratibhāsate ।
	sūkṣmatvāditi cet tattvamadṛṣṭe kalpyatāṃ kathaṃ ॥ 92 ॥ (PVA)
	bhāvarūpātirekeṇa vikalpe 'pi na bhāsate ।
	nijābhāsaviviktasya vyavastheti mahādbhutam ॥ 93 ॥ (PVA)
	anādivāsanāsāṅgi kalpanāropitātmakaṃ ।
	sādṛśyanna parīkṣāyāṃ tattvamasyeti nāsti tat ॥ 94 ॥ (PVA)
	vastusambandhatonena vyavahāraśca sidhyati ।
	arthakriyā kutorthaśca sadṛśādeva nekṣyate ॥ 95 ॥ (PVA)

<h2 id='489,xvii'>489,xvii <small><small>(<a href='docExplore?doc_id=PVA_489,xvii_490,i'>PVA_489,xvii_490,i</a>)</small></small></h2>

avāntaraviśeṣaśceta tatrāpi na kimīkṣyate ।

<490>

<h2 id='490,i'>490,i <small><small></small></small></h2>

na khalu sadṛśābhimatādevārthakriyāvāptiryena tadarthakriyākāri sādṛśyambhavet । mahiṣyādito 'pi kṣīrādyarthakriyāvāpteḥ । athāvāntarabhedastatra vidyate । tena visadṛśī visadṛśānna tu saivārthakriyā । yadyevamavāntarabhedo gavāmapi parasparatostyeva । tataḥ sādṛśyānurūpārthakriyā nāstyeveti na samvādaḥ । kiñca । vilakṣaṇapratyayotpatteraparatra vailakṣaṇyamapyastīti prāptaṃ ।

<h2 id='490,iii'>490,iii <small><small>(<a href='docExplore?doc_id=PVA_490,iii'>PVA_490,iii</a>)</small></small></h2>

sādṛśyābhāvamātreṇa taditi cet । sādṛśyamapi vailakṣaṇyābhāvamātreṇeti prāptaṃ । sādṛśyameva bailakṣaṇyābhāva iti cenna kathambhāvo'bhāvaḥ । vailakṣaṇyābhāvameva sādṛśyamiti kinna bhavati । bailakṣaṇyañcobhayavādiprasiddhaṃ । na । 〈tad〉 abhāvamātreṇa sādṛśyavyavahāraparisamāpteranarthakamaparaṃ sādṛśyaparikalpanaṃ tasmānnopamānamaparaṃ pramāṇaṃ ।

<h1 id='3.1.2.1.3.3'>3.1.2.1.3.3</h1>

<(ga) pratijñā (āgama) nirāsaḥ—>

<h2 id='490,iv'>490,iv <small><small>(<a href='docExplore?doc_id=PVA_490,iv_490,x'>PVA_490,iv_490,x</a>)</small></small></h2>

atha pratijñārtha āgamasiddha iti pratijñā āgama ucyate । evamapi kinna pratijñāyāḥ prayojanaṃ । tathā hi ।

<h2 id='490,v'>490,v <small><small></small></small></h2>

	āgamādeva siddhoyaṃ yadyarthaḥ kiṃ pratijñayā ।
	āgamānna prasiddhoyaṃ yadyarthaḥ kiṃ 〈pra〉 tijñayā ॥ 96 ॥ (PVA)
	anāgama pramāṇena kimartho na prasādhyate ।
	na pratijñānamātreṇa sāgamārthatvasādhanaṃ ॥ 97 ॥ (PVA)
	athāpyatyantamabhyāsātpratijñā hetumātrataḥ ।
	pratītisiddhistatrāsti pratijñāpadamarthavat ॥ 98 ॥ (PVA)
	tadāpi pañcāvayavamabhyastatvātkuto vacaḥ ।
	pratijñāpi tadā nāsau pañca dharmatvadarśanāt ॥ 99 ॥ (PVA)

<h2 id='490,ix'>490,ix <small><small></small></small></h2>

kathantarhīdamuktamasmākaṃ tu pakṣanirddeśo yaḥ sa na sādhanatvenāpi tu hetvarthaviṣayatveneti । etadevāha ।

<h2 id='490,x'>490,x <small><small></small></small></h2>

	akhyāpite hi viṣaye hetuvṛtterasambhavāt ।
	viṣayakhyāpanādeva sāmarthyamiti cenmataṃ ॥ 21 ॥

<h2 id='490,xi'>490,xi <small><small>(<a href='docExplore?doc_id=PVA_490,xi'>PVA_490,xi</a>)</small></small></h2>

kṛtakatvādityetāvanmātrakādanitya ityuktena jñāyate kasyānityatā sādhyā । tataḥ sa śabdo'nitya iti pratijñāpadamupādeyaṃ । tadidānīṃ hetuviṣayatvena nopādīyatāmanyathā vā । sarvathāsyāṃ bāhyavyavasthāyāmakhyāpite viṣaye hetuvṛtterasambhavāt । avaśyamviṣayaḥ khyāpayitavyaḥ । tataḥ sādhyasiddheḥ prāgavaśyaṃ bhāvaḥ pratijñāyāḥ sādhanasya sādhanatānyathā sādhanatvasyābhāvāt । pramāṇaphalopanyāsa iti cet । nirddeśe pramāṇaphalaṃ pratijñā pakṣa iti na nāmāntarakaraṇātparihāraḥ । sa cāyaṃ nyāyaḥ śūlaṃ cakramityāheti । ato viṣayakhyāpanādeva tasya śaktatā siddhā । uktamatra । saṃśayādīnāmapi sādhanatvaprasaṅgaḥ ।

<h2 id='490,xii'>490,xii <small><small>(<a href='docExplore?doc_id=PVA_490,xii_491,i'>PVA_490,xii_491,i</a>)</small></small></h2>

	viṣayādarśanañcedaṃ vyāptipūrvakavācakaṃ ।
	anyathā vā vidhīyeta tadidaṃ dvayamapyasat ॥ 100 ॥ (PVA)

<h2 id='490,xiii'>490,xiii <small><small></small></small></h2>

viṣayaḥ pratijñayā nidarśanīya ityatra vicāryate । kimvyāptitapūrvakaprayoge । atha hetoḥ pañcamyā nirddeśe ।

<h2 id='490,xiv'>490,xiv <small><small></small></small></h2>

kiñcātaḥ ।

<491>

<h2 id='491,i'>491,i <small><small></small></small></h2>

	vyāptirve vināpyasmātkṛtakaḥ śabda īdṛśaḥ ।
	sarve'nityā iti prokte 'pyarthāttannāśadhīrbhaveta ॥ 22 ॥

<h2 id='491,ii'>491,ii <small><small>(<a href='docExplore?doc_id=PVA_491,ii_491,iii'>PVA_491,ii_491,iii</a>)</small></small></h2>

yatkṛtakaṃ tatsarvamanityamiti sarvopasaṃhāreṇa vyāptidarśane tadvyaptaṃ kṛtakatvaṃ tatropadarśitaṃ । tathābhūtamevetyanityatā śabdasyeti jñāyata eva kiṃ pratijñāpādena viṣayopadarśanārthenetyanyathaiva viṣayasya prasiddheḥ । atha pratijñā 〈pada〉 mantareṇa kathamviruddhahetuniścayaḥ । naiṣa doṣaḥ ।

<h2 id='491,iii'>491,iii <small><small></small></small></h2>

	prativādī viruddhasya parijñātā bhavediti ।
	pratijñā kriyate naiva svabadhāya kimudyamaḥ ॥ 101 ॥ (PVA)

<h2 id='491,iv'>491,iv <small><small>(<a href='docExplore?doc_id=PVA_491,iv_491,v'>PVA_491,iv_491,v</a>)</small></small></h2>

yadi pratijñāpadānupādānaṃ kathaṃ viruddhoyaṃ heturiti jñāyate pareṇeti kasyāyaṃ paryanuyogaḥ vādina iti cet । na samyagetat । bhadramevāpatitaṃ mā jñāsītprativādī kiṃ mayā tasya saurkya । karaṇīyaṃ 〈।〉 vyāptipūrvake prayoge śāstrakāreṇa karttavyatayābhihite vihito viruddhasyāsambhavādvādino mahānumapakāra iti ca śāstrakārasyāpi na doṣaḥ । na hyasau vādibadhāya śāstrakṛt । prativādinonugrahaḥ karttavyaṃ eveti cet । kaḥ pradveṣo'nyatreti yatkiñcidetat । yadi nittyaḥ śabdaḥ kṛtakatvāt । yatkṛtakantadanittyamiti । atra viruddhahetucodanaṃ । tadā na kaścidanunmattastadaiva nittyatvaṃ pratijñāyānittyatvena vyāptimupadarśayet । atha nittyatvena vyāptimupadarśayettadā vyāptiviparyayādeva viruddhatvapratītiḥ । api ca । yasya pratijñāpadaprayogastadapekṣayā viruddhābhidhānaṃ । nittyaḥ śabdaḥ kṛtakatvāditi cāvasare । atha pratijñāpadamantareṇādṛṣṭamudgarapātāyamānaṃ sādhanavākyamuddhegāya bhavet । atastadupādānaṃ । yataḥ prakaraṇārthanivedanāya pratijñā ।

<h2 id='491,v'>491,v <small><small></small></small></h2>

atrocyate । prastāvamantareṇa pratijñāvacanamapyadṛṣṭamudgarāyata eva । prativādinā prastāvaḥ kṛta iti cet । kṛtaṃ pratijñāpadenetyalaṃ prasaṅgena ।

<h1 id='3.1.2.2'>3.1.2.2</h1>

<2. pratijñā na sādhanāvayavaḥ>

<h2 id='491,vi'>491,vi <small><small>(<a href='docExplore?doc_id=PVA_491,vi_491,ix'>PVA_491,vi_491,ix</a>)</small></small></h2>

nanu pratijñāpadamantareṇa sādhananyūnatā bhavet । tathā cāha । hīnamanyatamenāpyavayavena pratijñādīnāṃ nyūnaṃ ।

<h2 id='491,vii'>491,vii <small><small></small></small></h2>

	sādhanāvayavatve hi siddhe tannayūnatā bhavet ।
	sādhanāvayavatvañca pratijñāyā nirākṛtaṃ । 102 ॥ (PVA)

<h2 id='491,viii'>491,viii <small><small></small></small></h2>

sādhanāvayavena nyūnaṃ sādhanaṃ nyūnaṃ bhavet । pratijñāyāśca na sādhanāvayavatvaṃ । yataḥ ।

<h2 id='491,ix'>491,ix <small><small></small></small></h2>

	anuktāvapi pakṣasya siddherapratibandhataḥ ।
	triṣvanyatamarūpasyaivānuktinnaryūnatoditā ॥ 23 ॥

<h2 id='491,x'>491,x <small><small>(<a href='docExplore?doc_id=PVA_491,x'>PVA_491,x</a>)</small></small></h2>

nahi tadasambaddhaṃ tadavayavaḥ । nāpi tena nyūnaṃ nyūnaṃ । anupayogināpi nyūnatvenānupayogināmanaṅgantattvādanyūnataiva na bhavet । athānupayogyabhāve 'pi na nyūnaṃ । pratijñāpadenāpi tathā satyasatā samānamityacodyaṃ । yadi ca pratijñāsādhane satyupagamyate tadā sādhyanirddeśaḥ pratijñeti pratijñālakṣaṇamativyāpi bhavet । sādhyamasiddhamapi sādhanaṃ bhavatītya<492>siddhahetvabhidhānamapi pratijñā bhavet । yasya tu na pratijñāsādhanantasya sādhyanirddeśa ityapi pratijñālakṣaṇena hetvābhāsasya pratijñātvamasādhanabhūtasya sādhyanirddeśasya pratijñātvāt ।

<h2 id='492,ii'>492,ii <small><small>(<a href='docExplore?doc_id=PVA_492,ii_492,iv'>PVA_492,ii_492,iv</a>)</small></small></h2>

ataḥ ।

<h2 id='492,iii'>492,iii <small><small></small></small></h2>

	sādhyoktimvā pratijñāṃ sa vadandoṣairnna yujyate ।
	sādhanādhikṛtereva hetvābhāsāprasaṅgataḥ ॥ 24 ॥

<h2 id='492,iv'>492,iv <small><small></small></small></h2>

na khalu sādhanamasādhanaṃ bhavati । tataḥ sādhanatvāttatrāprasaṅga । sādhanatvena hetvābhāsasyādhikṛtatvāt । sādhyanirddeśatvābhāvāt । pratijñālakṣaṇasyābhāvāt । sādhanābhāsanirddeśo na pratijñā ।

<h2 id='492,v'>492,v <small><small>(<a href='docExplore?doc_id=PVA_492,v_492,vi'>PVA_492,v_492,vi</a>)</small></small></h2>

nanu sādhyanirddeśaḥ pratijñā na sādhananirddeśa iti kutaḥ । sādhanābhāsasya pratijñātvaprasaṅgaḥ ।

<h2 id='492,vi'>492,vi <small><small></small></small></h2>

atrocyate । sādhyanirddeśa ityatra yadi sādhyatvena nirddeśaḥ sādhyanirddeśastadā na bhavati sādhanābhāsaḥ pratijñāsādhyatvenānirddeśāt । kintu nirddeśyamanirddiṣṭambhavet । sādhyatvena nirddeśa iti na jñāyate kasya nirddeśaḥ ।

<h2 id='492,vii'>492,vii <small><small>(<a href='docExplore?doc_id=PVA_492,vii'>PVA_492,vii</a>)</small></small></h2>

atha sādhanamarhati yaḥ tasya nirddeśaḥ । tadāpi kathaṃ nirddeśa iti prakārānirddeśāt । sādhanatvena sādhyatvena veti viśeṣābhāvāt । sādhanābhāsasyāpi syātpratijñātvaṃ । kathañca sādhanatvena sādhyatvena ca nirddeśa iti vaktavyaṃ । pañcamyā parayā 〈vā〉 'prathamayā nirddeśaḥ sa sādhanatvena । prathamayā sādhyatvena । kuta etat । tathā śabdārthaprasiddheḥ । yadyevaṃ sādhyanirddeśa iti pratijñālakṣaṇanna vidhātavyaṃ । sādhyatayā nirddeśa eva pratijñeti loke prasiddhaḥ śabdārthaḥ । pakṣasya tu lakṣaṇamvipratipattinirāsārthamiti vakṣyāmaḥ । tasmātsādhyanirddeśa eva pratijñeti lakṣaṇavaiyarthyātsādhyanirddeśaḥ pratijñaiveti sādhanābhāsasyāpi prasaṅgaḥ ।

<h2 id='492,viii'>492,viii <small><small>(<a href='docExplore?doc_id=PVA_492,viii_492,xi'>PVA_492,viii_492,xi</a>)</small></small></h2>

nanu bhavatpakṣe 'pi sādhyanirddeśaḥ pratijñaiveti kathaṃ na hetvābhāsaḥ pratijñā । nanvasādhanabhūto yaḥ sādhyanirddeśa iti parihṛtametat ।

<h2 id='492,ix'>492,ix <small><small></small></small></h2>

nanu sādhanabhūto 'pi syātkadāciditi kaḥ saṃdehanivṛttihetuḥ । vijātīyatvameveti brūmaḥ ।

<h2 id='492,x'>492,x <small><small></small></small></h2>

tathāhi ।

<h2 id='492,xi'>492,xi <small><small></small></small></h2>

	aviśeṣoktirapyekajātīye saṃśayāvahā ।
	anyathā sarvasādhyokteḥ pratijñātvaṃ prasajyate ॥ 25 ॥

<h2 id='492,xii'>492,xii <small><small>(<a href='docExplore?doc_id=PVA_492,xii_492,xiv'>PVA_492,xii_492,xiv</a>)</small></small></h2>

ayantāvadidaṃ codyacañcuścodayitavyaḥ । kriyate ghaṭa iti sādhyanirddeśaḥ pratijñā prasaktā । jñāpakahetvadhikārāttu tadapekṣaḥ sādhyanirddeśa eva pratijñā । yadyevamasādhanabhūtaḥ sādhyanirddeśaḥ pratijñeti sādhanābhāso na pratijñeti siddhametat ।

<h2 id='492,xiii'>492,xiii <small><small></small></small></h2>

	siddhokteḥ sādhanatvāccetparasyāpi na duṣyati ।
	idānīṃ sādhyanirddeśaḥ sādhanāviyavaḥ kathaṃ ॥ 26 ॥

<h2 id='492,xiv'>492,xiv <small><small></small></small></h2>

nanu paro 'pyetad bruyāt । sādhanabhūtaḥ sādhyanirdeśaḥ pratijñā । sādhanābhāsastu na sādhanamasiddhatvādasādhanatvānna pratijñā pratijñāyā sādhanatvāt । yadyasiddhatvena sādhanābhāso na sādhanaṃ pratijñāpyasiddhārthā kathaṃ sādhanaṃ । asiddhatvenaiva sādhanatvaṃ pratijñāyāḥ । yadi

<493>

<h2 id='493,i'>493,i <small><small>(<a href='docExplore?doc_id=PVA_493,i'>PVA_493,i</a>)</small></small></h2>

siddhārthā syādviṣayopadarśanatvameva na bhavet । yadyevaṃ sādhanābhāso 'pi pratijñātvena sādhanamanivāritameva । bhavatu pratijñātvena sādhanaṃ ka ivātra doṣa iti cet । heto〈ḥ〉 asiddhatvadoṣo na syāt । hetvābhāsakhyā pratijñā sādhyarūpāyāḥ pratijñāyā na sādhanaṃ tato doṣa eveti cet । sādhanatve kathanna sādhanaṃ । svārthāpekṣayā sādhanaṃ cet । nārthasahitasya sādhana〈tvā〉t । na ca sa eva tasya sādhanaṃ । sa ca śabdagaḍumātrasya sādhanatvaṃ । sarvatrābhidheyasya sādhanatvāt । abhiprāyanivedane tu pramāṇatoktaiva ।

<h2 id='493,ii'>493,ii <small><small>(<a href='docExplore?doc_id=PVA_493,ii_493,vi'>PVA_493,ii_493,vi</a>)</small></small></h2>

athārtha eva sādhanaṃ । sarvā tarhi pratijñā bahirarthapratyāyanasamartheti tata eva sādhyaprasiddhiḥ syāt । tasmāt sākṣātpāramparyeṇa ca tataḥ siddheranutpatternna pratijñā sādhanaṃ ।

<h2 id='493,iii'>493,iii <small><small></small></small></h2>

anyaḥ punarāha । pratijñā sādhanaṃ sābhāsatvenokteḥ । sābhāsatvasya sādhanatvena saha darśanāt ।

<h2 id='493,iv'>493,iv <small><small></small></small></h2>

dūṣaṇavādyāha । pratyakṣeṇānekāntaḥ । vacanātmakatvena viśeṣaṇādadoṣa iti parihāraḥ । dūṣaṇenānekānta iti cet । adūṣaṇatve satīti parihāraḥ ।

<h2 id='493,v'>493,v <small><small></small></small></h2>

tadetatsakalamasat । tathāhi ।

<h2 id='493,vi'>493,vi <small><small></small></small></h2>

	sābhāsoktyādyupekṣāpaparihāraviḍambanā ।
	asambaddhā tathā hyeṣa na nyāya iti sūcitam ॥ 27 ॥

<h2 id='493,vii'>493,vii <small><small>(<a href='docExplore?doc_id=PVA_493,vii'>PVA_493,vii</a>)</small></small></h2>

na khalvadarśanamātreṇa vipakṣe hetorgamakatvaṃ 〈।〉 na cāsti naikaparihāro yathākathañcidviśeṣaṇena vipakṣaviruddhena tatparihārāt । etaccoktaṃ prāk 〈।〉 adhyayanamadhyayanāntarapūrvakamiti bhāratādhyayanenākāntaparicodane vedena viśeṣaṇāditi parihāra ukteḥ । kaḥ pūnarvede viśeṣaḥ । yadyanyathādhyetuṃ na śakyate na bhavatyeva parihāraḥ । nahi viśeṣaṇamaviruddhaṃ vipakṣeṇāsmāddhetuṃ vyāvartta 〈i〉 yatumalaṃ । anyathā'nekatve satīti ko vaktuṃ na śaknuṃyāt । tasmādasadetadupakṣepaparihārādikamiti pūrvakameva dūṣaṇaṃ pratijñāyāḥ sādhanatvasya ।

<3. pakṣalakṣaṇakaraṇe prayojanam>

<h1 id='3.1.2.3.0'>3.1.2.3.0</h1>

<h2 id='493,viii'>493,viii <small><small>(<a href='docExplore?doc_id=PVA_493,viii_493,x'>PVA_493,viii_493,x</a>)</small></small></h2>

yadi tarhi pratijñāyā nāvaśyaṃ niddaśaḥ kimarthaṃ 〈tarhi〉 pakṣalakṣaṇaṃ । hetusāmarthyād gamyamāna eva sādhyārthaḥ sa ca pakṣo bhavatya 〈nya〉 thā vā kimanena vicāreṇa । yathā pratīyate tathā bhaviṣyati ।

<h2 id='493,ix'>493,ix <small><small></small></small></h2>

sattyametat ।

<h2 id='493,x'>493,x <small><small></small></small></h2>

	gamyārthatve 'pi sādhyokterasaṃmohāya lakṣaṇam ।
	taccaturllakṣaṇaṃ rūpanipāteṣu svayaṃ padaiḥ ॥ 28 ॥
	asiddhāsādhanārthoktavādyabhyupagamagrahaḥ ।

<494>

<h2 id='494,i'>494,i <small><small>(<a href='docExplore?doc_id=PVA_494,i^1'>PVA_494,i^1</a>)  (<a href='docExplore?doc_id=PVA_494,i^2'>PVA_494,i^2</a>)</small></small></h2>

lakṣaṇaṃ hi nāma sakalameva vyāmohadhvastaye prakāśanīyamaparimapi ca vacaḥ । tatra ca sādhyetaraviparyayaviṣayā mahatāmapi mahatyo vipratipattayo'napanīyamānāśca mahāntamanarthaprathaprasthānanayamupanayanti । na khalvanirākṛto doṣasamāgamaḥ śreyase । tathā hi । parārthāścakṣurādaya iti paratvamātramasādhyamapi sādhyamityāhuḥ । sādhyamapyātmārthamasādhyaṃ । siddhamapi śāstrātsādhyamāhuḥ śāstraprāmāṇyavādinaḥ । sādhyanirdeśaḥ pratijñetyanena lakṣaṇena sādhanatvena nirdiṣṭasyāpi pakṣatvaṃ prāptimiti ca vipratipattiḥ śāstrakāre 〈ṇe〉 ṣṭamasādhyamapi । anabhyupagame 'pi sādhyaṃ tatastannirākaraṇāya caturbhiḥ svarūpanipāta iṣṭaḥ svayaṃ padaiḥ asiddha〈ḥ〉 asādhana arthoktavādya bhyupagamagraho veditavyaḥ । asiddha eva sādhyaḥ । evamanyadapi । tato'vadhāraṇādetadviparyayanirāso veditavyaḥ । 〈tatra nyāyo〉 yadi śāstrādeva pramāṇabhūtādasāvarthaḥ prasiddhaḥ kiṃ punaḥ pramāṇenāpareṇa sādhyate । paraṃ prati pramāṇanna śāstramiti tadarthamiti cet । ātmanaḥ kathaṃ pramāṇaṃ । abhyupagamādeveti cet । paro 'pyabhyupagamayitavyaḥ । tathā yadi tatsādhyaṃ kimiti sādhanatvena nirddeśaḥ । arthoktasya tvasādhyatve vākyārthajñataiva na syādanyatra ca siddhasādhyatā । prakaraṇasāmarthyaśabdāntarasannidhānebhyaḥ śabdārthaniścayāt । aprakaraṇajñaḥ punarnna vivakṣitamarthaṃ pratyetīti kastena saha vyavahāramārgāvatāraḥ । tathā ca pravāja udīritorthaḥ paśunāpi gṛhyeta kastatra sāmarthyātiśayaḥ । ata evāha ।

<h2 id='494,ii'>494,ii <small><small>(<a href='docExplore?doc_id=PVA_494,ii_494,iv'>PVA_494,ii_494,iv</a>)</small></small></h2>

	anukto 'pīcchayā vyāptaḥ sādhya ātmārthavanmataḥ ॥ 29 ॥

<h2 id='494,iii'>494,iii <small><small></small></small></h2>

tadyathā saṃghātānāṃ parārthye sādhye ātmārthatvantadanuktamapīcchayā vyāptaṃ sādhyamiti tatpradarśanārthamiṣṭagrahaṇaṃ । icchayā vyāptantadityeva kuta iti cet । prakaraṇāt । prakaraṇānurūpā hi vāñchā bhavatyanyathā'prekṣāvatvaprasaṅgāt । tathā hi । anyatprakṛtamanyacca sādhyate । yadi vādyasau na bhavatyeva doṣo'yameva tasyāñca so bhavet । yadyasāvātmanaiva brūyādaprastutābhidhānadvāreṇātmano doṣa eva tenodbhāvitaḥ syāt । bhavatu tasya doṣaḥ । prativādino 'pi na bhūtadoṣodbhāvanamiti bhavedeva doṣaḥ 〈 na ।〉 yadyarthapratipādanena doṣābhāvāt । yadāha ।

<h2 id='494,iv'>494,iv <small><small></small></small></h2>

ātmā paraścetso'siddha iti ।

<h1 id='3.1.2.3.1'>3.1.2.3.1</h1>

<(1) "svayaṃ" śabdaprayojanam>

<h2 id='494,v'>494,v <small><small>(<a href='docExplore?doc_id=PVA_494,v'>PVA_494,v</a>)</small></small></h2>

yadyātmā paraḥ sa dṛṣṭāntena siddhaḥ । yadi tu paramātrasādhanaṃ tadā na prastutasādhanaṃ । siddhasādhanaṃ vā । evañca vadataḥ kaḥ prativādino doṣaḥ । yadi tarhīṣṭagrahaṇamicchayā vyāptasyānuktasyāpi sādhyatvapratipādanārthaṃ । tathā niṣṭanivṛttyarthamapi vyavacchedaphalaṃ vākyaṃ yataḥ । na cāniṣṭannāma kiñcit । kasyacitkenacidiṣṭatvāt । ata iṣṭagrahaṇamvādina iṣṭa iti pratipādanārthaṃ । tatra svayamityartho labhyata eva । śāstrakāreṣṭamapi yadi tasyeṣṭamiṣṭameva taditi na tannivṛttiḥ । aniṣṭatve nivṛttirita cet । na । iṣṭagrahaṇenaiva nivṛtteḥ । yathā prativādiprāśnikānāmiṣṭanna sādhyamitīṣṭagrahaṇena sādhyate । tathā śāstra<495>kāreṣṭasyāpi nivṛttistata eva svayaṃgrahaṇena sarvasyānyeṣṭasya nivṛttiriti kiṃ śāstramātrameva prayojanamuktamācāryeṇa 〈।〉 svayamiti śāstrānapekṣamabhyupagamandarśayatīti ।

<h2 id='495,ii'>495,ii <small><small>(<a href='docExplore?doc_id=PVA_495,ii_495,iv'>PVA_495,ii_495,iv</a>)</small></small></h2>

atra parihāraḥ ।

<h2 id='495,iii'>495,iii <small><small></small></small></h2>

	sarvānyeṣṭānivṛttāvavyāśaṃkāsthānavāraṇaṃ ।
	vṛttau svayaṃ śruteḥ prāha kṛtā caiṣā tadarathikā ॥ 30 ॥

<h2 id='495,iv'>495,iv <small><small></small></small></h2>

yadyapi nāmeṣṭagrahaṇenaiva vādyapekṣayā sarvānyeṣṭanirākaraṇaṃ tathāpi śāstrakāreṣṭe bhavatyeva sādhyatāśaṃkā । śāstrakāreṣṭaṃ hi bhavatyavaśyaṃ vādināpīti kasyacidasti matiḥ । anyathā na śāstraviruddho heturgamaka iti । tata āśaṃkāsthānavāraṇārthaṃ svayaṃ grahaṇaṃ । ata eva svayaṃ grahaṇasya śāstranivṛttireva prayojanamuktaṃ 〈।〉 yata eṣā svayaṃ śrutiḥ śāstreṣṭanivṛttaye kṛtā । anyeṣṭanivṛttistvayatnata eva siddhā । tasmādiṣṭagrahaṇasyaitadeva prayojanaṃ । anuktamapīcchayā vyāptaṃ sādhyaṃ । parārthā ityasaṃhataparārthatvaṃ sādhyamiṣṭagrahaṇāt ।

<h1 id='3.1.2.3.2'>3.1.2.3.2</h1>

<(2). "viśeṣa" śabdaprayojanam>

<h2 id='495,v'>495,v <small><small>(<a href='docExplore?doc_id=PVA_495,v_495,viii'>PVA_495,v_495,viii</a>)</small></small></h2>

nanu sa viśeṣo dharmadharmiṇornna sādhyaḥ sādhyatve viśeṣatā kathaṃ । na sādhyaviśeṣayorekatā । uktañcācāryeṇa "dharmaviśeṣaviparyayasādhanāddhi viruddha" ityādi । tadāha ।

<h2 id='495,vi'>495,vi <small><small></small></small></h2>

	viśeṣaḥ tadvyapekṣātaḥ kathito dharmadharmiṇoḥ ।

<h2 id='495,vii'>495,vii <small><small></small></small></h2>

sa eva vāñchayā viṣayīkṛtaḥ sādhyo viśeṣa uktaḥ । paravyapekṣayā । uktameva sādhyamiti । sukumāraprajñaḥ paraḥ । tathāhi ।

<h2 id='495,viii'>495,viii <small><small></small></small></h2>

parārthāścakṣurādaya iti

<(4). ātmavāda-cintā>

<h1 id='3.1.2.4.0'>3.1.2.4.0</h1>

<h2 id='495,ix'>495,ix <small><small>(<a href='docExplore?doc_id=PVA_495,ix_495,xi'>PVA_495,ix_495,xi</a>)</small></small></h2>

pareṇokte dūṣaṇavādyāha ।

<h2 id='495,x'>495,x <small><small></small></small></h2>

	ātmā na siddho dṛṣṭānte tadaryatvaṃ na sidhyati ।
	sādhyaṃ tanneti cettarhi sa viśeṣostu tasya vaḥ ॥ 103 ॥ (PVA)

<h2 id='495,xi'>495,xi <small><small></small></small></h2>

nātmārthatvaṃ sādhyamasmākaṃ parārthatvamātrasya sādhanāt । yadi na sādhyaṃ tasyaiva sa viśeṣa iti bhavatu viśeṣaviruddha iti sādhyatāmeva kasmānna pratipādayati । na parāpekṣayā parihārā bhiprāyāt । tāvanmātreṇā paranirākaraṇe kaḥ svapakṣasādhanaprayāsaṃ vidadhīta । kathamidānīmanukta mapi sādhyaṃ । uktatvāduktameva sādhyamanyathātiprasaṅgat । anuktatvāviśeṣāt sarvameva sādhyaṃ । na ca dṛṣṭānte sarvamupadarśayituṃ śakyaṃ । tathā ca viparyayasādhanātsarva eva na heturbhavet । atrāha ।

<h2 id='495,xii'>495,xii <small><small>(<a href='docExplore?doc_id=PVA_495,xii_496,ii'>PVA_495,xii_496,ii</a>)</small></small></h2>

	anuktāvapi vāñchāyā bhavetprakaraṇādgatiḥ ॥ 31 ॥
	ananvayo hi dṛṣṭānte doṣastasya yathoditaḥ ।
	ātmā paraścetso'siddha iti tatreṣṭaghātakṛt ॥ 32 ॥

<496>

<h2 id='496,i'>496,i <small><small></small></small></h2>

yadyapi nāmedamevānenoktaṃ tathāpi prakaraṇādayamatrārtho draṣṭavyaḥ । na khalu sakalaṃ vacanaṃ prakaraṇanirapekṣamarthapratyāyanasamartha ।

<h2 id='496,ii'>496,ii <small><small></small></small></h2>

	tasmādvicāryaṃ kaimparyamāryamaryādayā sthitiḥ ।
	vākyārthaniścayaṃ karttuṃ pravarttante jagadgatāḥ ॥ 98' ॥ (PVA)

<h2 id='496,iii'>496,iii <small><small>(<a href='docExplore?doc_id=PVA_496,iii'>PVA_496,iii</a>)</small></small></h2>

iyameva sakalavidagdhajanavyavasthitiḥ । atra ca parārthāścakṣurādaya iti । ātmārthā iti vākyārthaḥ । ataścānanvayo 'pi tadapekṣayā dṛṣṭāntarasya tasya sādhyatvāt । ā cā ryeṇāpi tathaiva darśitaḥ । "ātmaparaścetso'siddhaḥ;" iti dṛṣṭāntena siddha iti draṣṭavyaṃ । tatastasyeṣṭasya viparyayasiddhyā'yamiṣṭavighātakṛt ।

<h2 id='496,iv'>496,iv <small><small>(<a href='docExplore?doc_id=PVA_496,iv_496,vii'>PVA_496,iv_496,vii</a>)</small></small></h2>

nanu kathametat jñāte prākaraṇika eva sādhya〈ātmā〉 iti । tadāha ।

<h2 id='496,v'>496,v <small><small></small></small></h2>

	sādhanaṃ yadvivāde na nyastaṃ taccenna sādhyate ।
	kiṃ sādhyamanyathāniṣṭambhavedvai phalyameva vā ॥ 33 ॥

<h2 id='496,vi'>496,vi <small><small></small></small></h2>

yadi yatra vivādastadeva na sādhyate ātmārthatvaṃ yata ātmani siddhaḥ । tadānyasādhanamapyasambaddhamiti na ki〈ñci〉tsādhyaṃ । tathā cobhayapakṣasādhanamapekṣyāniṣṭamvā viruddhasādhanāt tatparityāge vā sādhana vaiphalyam 〈।〉 siddhasādhanatāprāpteḥ ।

<h2 id='496,vii'>496,vii <small><small></small></small></h2>

athātmā'sādhye 'pi sidhyati sādhane paratvamātrasyāpi । na cāsādhyaviṣayo'nanvayadoṣaḥ prativādinodbhāvayitavyaḥ । sādhyāpekṣatvādananvayādidoṣasya ।

<h2 id='496,viii'>496,viii <small><small>(<a href='docExplore?doc_id=PVA_496,viii_496,ix'>PVA_496,viii_496,ix</a>)</small></small></h2>

naitadasti । yasmāt । yadyasmin sādhyamāne 'pyasādhyaṃ sidhyediṣṭaṃ sarvasiddhistathā syāt । pratyāsattestāratamyaṃ vinā hi sidhyet kiṃcinnānyat 〈eta〉 tatkutaḥ syāt । yadi sādhyamānenyasminnanyatsidhyati tadeṣṭavadviparyayo 'pi sidhyet । tathā ca sarva eva heturviruddho dṛṣṭāntaśca sādhyavikalaḥ syāt । parasparaviruddhasya sakaladharmakalāpasya kvacidananvayāt । iṣṭatvāttadeva sādhvaṃ sidhyati nānyaditi cet । na । icchāvaśena hetuvyāpāravibhāgāyogāt । tadā ca parasya viparyayasyeṣṭatvād dviparyayasiddhiranivāryā । icchāyā viśeṣābhāvāt । na ca pratibandhaviśeṣosti yena vādyabhimatasya siddhirnna prativādinaḥ । vivakṣitadharmānanvayadoṣa iti cet । yadyevaṃ na kaścidiṣṭavidhātakṛdviruddho bhavet । uktena sarvatrānanvaya sadbhāvāt । uktenānanvaye sādhyaviparyayasādhanādeva viruddhaḥ । viśeṣaviruddhastvanuktāpekṣayaivānyathābhāvāt ।

<h2 id='496,ix'>496,ix <small><small></small></small></h2>

	sadvitīyaprayogeṣu niranvayaviruddhate ।
	etena kathite sādhyaṃ; sāmānyenātha sammataṃ ॥ 34 ॥
	tadevārthāntarābhāvāddehānāptau na sidhyati ।
	vācyaṃ śūnyaṃ pralapatāṃ tadetajjāḍyacintitam ॥ 35 ॥

<h1 id='3.1.2.4.1'>3.1.2.4.1</h1>

<(1) cārvākamatanirāsaḥ>

<h2 id='496,xi'>496,xi <small><small>(<a href='docExplore?doc_id=PVA_496,xi_497,iv'>PVA_496,xi_497,iv</a>)</small></small></h2>

〈sa〉 dvitīyasādhanāya prayogeṣu niranvayadoṣo viruddhatā vānenaiva nyāyena pratipāditā । yathā vibhakta caitanyaśarīralakṣaṇapuruṣaghaṭānyatarasadvitīyo ghaṭaḥ । anutpana <?>〈 nna〉 tvāt ।

<497>

<h2 id='497,i'>497,i <small><small></small></small></h2>

kuḍyavat iti cārvākā āhuḥ । āvirbhūtacaitanyaviśiṣṭaḥ kāyaḥ puruṣaḥ । nānya ātmādiḥ paralokī । tatra 〈ca〉 pratyakṣāviṣayatvādanumānameva sādhanamiti hetumāhuḥ । abhiprāyaḥ na puruṣastathābhūtaḥ sādhayituṃ śakyaḥ । śrṛṅgagrāhikayā dṛṣṭānte 〈'〉 siddhatvāditi sāmānyenānyatarasadvitīyatvaṃ sādhyate 〈।〉 upāyāḥ sādhyasādhakāḥ ।

<h2 id='497,ii'>497,ii <small><small></small></small></h2>

atrocyate ।

<h2 id='497,iii'>497,iii <small><small></small></small></h2>

	sāmānyamvā viśeṣo vā yaḥ sa vā sādhyatāmiha ।
	vivakṣitena sādhyena bhāvyamityaikaniścayaḥ ॥ 99' ॥ (PVA)

<h2 id='497,iv'>497,iv <small><small></small></small></h2>

tātparyārthaḥ । tathā hi puruṣa eva śabde nopāttastadapekṣayā vā'nanvaya iti pūrvako nyāyaḥ । atha sidhyati kevalaṃ । na tu tatsādhyaṃ । tadāpyatiprasaṅga iti pratipāditaṃ ।

<h2 id='497,v'>497,v <small><small>(<a href='docExplore?doc_id=PVA_497,v'>PVA_497,v</a>)</small></small></h2>

nanu nātra viśeṣākṣepaḥ । tadasat । yato dehasyāsiddhau vyaktyabhāvātkutaḥ sāmānyaṃ । nahi govyaktyabhāve sāmānyaṃ । vyaktivināśe 'pi sāmānyaṃ na vinaśyati nityatvāt vyañjakābhāvānna vyavahāragocaraḥ । vyaktisambhave punastathā bhāvāccet । na 〈।〉 atra sambhavābhāvāt । nahi tathābhūtaḥ puruṣaḥ pramāṇamantareṇa sambhavī । yathā vā vyaktyabhāve sāmānyaṃ na vyavahāragocarastathānyatarasāmānyamapi । pramāṇadata eva siddhiriti cet । na 〈।〉 itaretarāśrayadoṣaprasaṅgat । pramāṇe'numāne sati sāmānyaṃ sāmānyenumānaṃ । na hyasiddhasya sāmānyākāratvamiti । tasmādanyataratvāditi yathā na hetuḥ tathā sādhyamasti । tathāhi । pakṣasapakṣānyataratvāditi pakṣatvameva śabdena pakṣasapakṣānyataratvaṃ dvayoḥ śabde'virodhābhāvāt । vikalpaviṣayatvādanyataraśabdasya । na ca niyatadharmasambhave'paropakṣepaḥ । na copakṣepamantareṇāparasyānyataraśruteravatāraḥ । tasmādasadetat ।

<h2 id='497,vi'>497,vi <small><small>(<a href='docExplore?doc_id=PVA_497,vi'>PVA_497,vi</a>)</small></small></h2>

api ca yadi tathābhūtapuruṣasyaivātra na pratipādanaṃ tadā puruṣaghaṭānyatarasadvitīyo ghaṭa ityevoktambhavet । kimarthamubhayatra ghaṭa evopāttaḥ । tatrāyamabhiprāyaḥ sādhanavādinaḥ । yadi dharmī ghaṭa upādīyeta । sa ghaṭena sadvitīya iti siddhasādhanaṃ syāt । sāmānyenāpi sadvitīyatve'yameva doṣa iti pratipāditaṃ । tadanākṣepe kiṃ sādhanaphalamaniṣṭamvā । tasmādubhayatra ghaṭajāteḥ pratipādanaṃ sāmarthyāt puruṣeṇaiva sadvitīya 〈tva〉 pratipattirbhavedityarthaḥ । tathā ca niyamena puruṣa evātrābhidhātumiṣṭa iti vyarthamanyataragrahaṇaṃ । tadayaṃ svavacanavirodhaḥ mātā vandhyeti vacanavat । tathāhi ।

<h2 id='497,vii'>497,vii <small><small>(<a href='docExplore?doc_id=PVA_497,vii_497,viii'>PVA_497,vii_497,viii</a>)</small></small></h2>

	sāmānyānniyamaḥ prāptau vikalponyataroktitaḥ ।
	niyamaśca vikalpaśca dvayamekatra durlabhaṃ ॥ 100' ॥ (PVA)

<h2 id='497,viii'>497,viii <small><small></small></small></h2>

sa hyubhayatra ghaṭopādānād ghaṭajāteḥ svena sadvitīya 〈tvā〉 yogāt । sāmarthyātpuruṣa eva sādhyaḥ । kathamanyataroktistadviparyayapratipattaye । na 〈।〉 anyatarokteranvayārthatvāt । na kuḍyasya puruṣeṇānvayosti । nanvanyenānvaye kathamanyasya puruṣasya siddhiḥ । sāmarthyāditi cet । kasyedaṃ sāmarthyaṃ 〈।〉 kiṃ hetoratha vacanasya । na tāvaddhetornnānutpalatvaṃ puruṣasadvitīyatve pratibaddhaṃ । anaikāntikatvāt । tathāhi । paralokipuruṣaghaṭānyatarasadvitīyo ghaṭa ityapi sādhanāt । bhavatu vivakṣāntare'nyasyāpi sādhanamiti cet । na । vivakṣāpekṣayā sādhanatvāsambhavāditi pratipāditaṃ ।

<498>

<h2 id='498,i'>498,i <small><small>(<a href='docExplore?doc_id=PVA_498,i'>PVA_498,i</a>)</small></small></h2>

atha vacanasāmarthyāttadetadvilakṣekṣitaṃ । na ca vacanasāmarthyādarthāḥ sidhyanti tatra pratibandhābhāvāt । tathā hi । pīno divā na bhuṅkte cetyevamādi uktisambhave naktaṃ bhujiravaśyaṃ na mithyokterapi sambhavāt । yadi tathābhūtaḥ puruṣaḥ pramāṇaprāpitasantataḥ syāt ghaṭavad । tadā pramāṇamūlavivakṣāprayuktaṃ vacanaṃ parārthānumānaṃ bhavet । svadṛṣṭārthaprakāśanasya parārthānumānatvāt । anenaiva pramāṇena siddha iti cet । na 〈।〉 itaretārāśrayadoṣāditi pratipāditaṃ । pramāṇe sati sādhanaṃ sādhane sati pramāṇamiti ।

<h1 id='3.1.2.4.2'>3.1.2.4.2</h1>

<(2) anityatāvicāraḥ>

<h2 id='498,ii'>498,ii <small><small>(<a href='docExplore?doc_id=PVA_498,ii_498,iv'>PVA_498,ii_498,iv</a>)</small></small></h2>

nanu nāśe 'pi sādhye samāno nyāyaḥ । tathāhi । kiṃ śabdagatamanityatvaṃ sādhyamatha ghaṭagataṃ । yadi śabdagataṃ na tatsapakṣo'tha ghaṭagataṃ na tacchabda iti virodhaḥ । tathā kṛtakatvamapi । athaitadvikalpasamaṃ sādharmye 'pi viśeṣoktiḥ vikalpasamaṃ 〈।〉 tathā sati puruṣe 'pīti samānaṃ ।

<h2 id='498,iii'>498,iii <small><small></small></small></h2>

atra parihāraḥ ।

<h2 id='498,iv'>498,iv <small><small></small></small></h2>

	tulyaṃ nāśo 'pi cecchabdaghaṭabhedena kalpane ।
	na siddhena vināśena tadvataḥ sādhanād dhvaneḥ ॥ 36 ॥
	tathārthāntarabhāve syā tadvān kumbhopi;

<h2 id='498,vi'>498,vi <small><small>(<a href='docExplore?doc_id=PVA_498,vi'>PVA_498,vi</a>)</small></small></h2>

yathā puruṣo na siddho vākyasāmarthyāprāpitaḥ । tathā'nityatvanna siddhamiti nāstyetat tathā 〈।〉 yathā pakṣasapakṣānyataratvaṃ tathā kṛtakatvamityapi । ghaṭe hyanityatā prāgabhāvapradhvaṃsābhāvamadhyasthā svabhāvāprasiddhā । yadi nāma prasiddhā sānyaiva । tataḥ śabdaḥ kathamanityaḥ । na khalu saivānityatā śabde tatsadṛśī bhaviṣyati ।

<h2 id='498,vii'>498,vii <small><small>(<a href='docExplore?doc_id=PVA_498,vii_498,x'>PVA_498,vii_498,x</a>)</small></small></h2>

	sādṛśyaṃ sidhyati kathamanyenānvayasambhave ।
	tathā cetpuruṣo 'pi syātsiddhibhāguttaraṃ vṛthā ॥ 101' ॥ (PVA)

<h2 id='498,viii'>498,viii <small><small></small></small></h2>

tadasat ।

<h2 id='498,ix'>498,ix <small><small></small></small></h2>

	anyattva eva sādṛśyamanyathābhākkathambhavet ।
	ekatve hi na sādṛśyaṃ pratiyogivyapekṣaṇāt ॥ 102' ॥ (PVA)

<h2 id='498,x'>498,x <small><small></small></small></h2>

tathāhi । yādṛśyanityatā ghaṭe prāgabhāvapradhvaṃsābhāvopalakṣitā । śabde 'pi tathaiva prāgabhāvādisambhavāt । uccaritapradhvaṃsino hi varṇṇā iti na vivādaḥ । tathā ghaṭo 'pi dharmī yadi tadvān kuḍyasādṛśyād bhavet syādidaṃ sādhanaṃ । na ca puruṣasadvitīyatvasādṛśyaṃ kuḍyadharmighaṭayoḥ ।

<h2 id='498,xi'>498,xi <small><small>(<a href='docExplore?doc_id=PVA_498,xi_499,i'>PVA_498,xi_499,i</a>)</small></small></h2>

nanvātrapi yadi nāmānityatāsāmānyaṃ vacanopāttamaidaṃparyā 〈yā〉 rthastu viśeṣa eva śabdagatastena ca nānvaya iti kathantatsiddhiḥ ।

<h2 id='498,xii'>498,xii <small><small></small></small></h2>

atra brūmaḥ ।

<h2 id='498,xiii'>498,xiii <small><small></small></small></h2>

	anityatā ।
	viśiṣṭā dhvaninānveti no cet nāyogavāraṇāt ॥ 37 ॥
	dvividho hi vyavacchedo viyogāparayogayoḥ ।
	vyavacchedādayoge tu vārye nānanvayāgamaḥ ॥ 38 ॥

<499>

<h2 id='499,i'>499,i <small><small></small></small></h2>

yadyapi nāmānityatā viśiṣṭā nānveti । anvitā viśiṣṭā bhaviṣyati । samudāyo hi sādhyaḥ । sa cetprāgeva prasiddhaḥ kimarthaṃ sādhanaṃ । tasmāt kevalenānvaye śabde sidhyadanityatvaṃ samudāyatāṃ viśiṣṭāñcātmanaḥ prakaṭayati ।

<h2 id='499,ii'>499,ii <small><small>(<a href='docExplore?doc_id=PVA_499,ii'>PVA_499,ii</a>)</small></small></h2>

nanu kevalenānvaye viśiṣṭā nityatā kathaṃ sidhyet । anyenānvaye 'nyasādhaneti prasaṅgaḥ । tathā ca sarvo heturviruddho dṛṣṭāntaśca sādhyavikalaḥ syāt । uktadharmānvaya eṣa doṣo nānyatreti cet । na । sādhyatvāviśeṣāt । adoṣe ceṣṭavighātaḥ kasyacidapi na syāditi sarvaḥ svābhimataṃ sādhayet । na । ayogavyavacchedena viśeṣaṇāt । ayogānyayogavyavacchedena hi dvividhaṃ viśeṣaṇaṃ । na hyevaṃ kriyate śabda evānitya iti । api tu śabdo 'pi । sadṛśatvādanityatāyāḥ । na ca puruṣasādhane tathā saṃbhavati । nahi ghaṭasadvitīyatvaṃ kuḍyaghaṭayoḥ samānaṃ । anyatarasadvitīyatvaṃ samānamiti cet । na । tenāpyabhāvāt । anyatarasadvitīyatvena hi sādṛśyamevaṃ bhavati yadi niyamasyābhāvaḥ । atra ca niyama eva ghaṭenaivaṃ sadvitīyatvaṃ kuḍyasya tathā bhūtapuruṣeṇaiva ghaṭasyeti parābhiprāyaḥ ।

<h2 id='499,iii'>499,iii <small><small>(<a href='docExplore?doc_id=PVA_499,iii_499,v'>PVA_499,iii_499,v</a>)</small></small></h2>

nanu pratiniyame 'pyanyataraśrutiḥ prayujyata eva । tatkathanniyamenyataratvābhāvaḥ । tato na vikalpaikapratiniyamayorvirodhaḥ । tathāhi । devadattayajñadattayoranyataro bhojanīya iti niyamata ekatraiva bhojanaṃ vyavatiṣṭhate । tathātrāpi puruṣeṇa sadvitīyatvaniyamaḥ । nātra vacanaprāpito niyamaḥ । kākatālīyanyāyena niyamasambhavāt । sa ca pratyakṣeṇopalabhyate । na cātra puruṣaghaṭānyatarasadvitīyatvoktau puruṣaniyamaḥ pratyakṣasiddhaḥ । bhojanaṃ hi vastusāmarthyādekaniyataṃ na vacanasāmarthyāt । svarucyā preṣyasya pravarttanāt bhokturddāturvā । yadi hyasāvukto na bhojayenna tu bhañjīta bhavānaniyamo vyavatiṣṭheta । atrāpi sādhanasāmarthyaprāpito niyama iti cet । na । viparyaye 'pi sambhavāditi pratipāditaṃ । etenedamapi nirākṛtaṃ ।

<h2 id='499,iv'>499,iv <small><small></small></small></h2>

viśeṣenugamābhāvaḥ sāmānye siddhasādhyatā ।

<h2 id='499,v'>499,v <small><small></small></small></h2>

yadyanityatāsāmānyaṃ sādhyate । tasya kvacidvidyudādau siddhatvāt siddhasādhyatā । atha śabdaviśiṣṭamanityatvaṃ tadā tasya ghaṭe'bhāvādanvayābhāvaḥ । yataḥ । sāmānyameva śabde 〈'〉 siddhatvātsādhyate । tadāha ।

<h1 id='3.1.2.4.3'>3.1.2.4.3</h1>

<(3) sāmānyanirāsaḥ>

<h2 id='499,vi'>499,vi <small><small>(<a href='docExplore?doc_id=PVA_499,vi_500,i'>PVA_499,vi_500,i</a>)</small></small></h2>

	sāmānyameva tatsādhyaṃ na ca siddhaprasādhanaṃ ।
	viśiṣṭaṃ dharmiṇā tacca na niranvapadoṣavat ॥ 39 ॥

<h2 id='499,vii'>499,vii <small><small></small></small></h2>

yadyādhāraviśeṣānapekṣamanityatvaṃ sādhyaṃ syātsiddhasādhanaṃ । śabde tu sādhyate sāmānyamato na siddhasādhyatā ।

<h2 id='499,viii'>499,viii <small><small></small></small></h2>

nanu śabde sādhyate sāmānyañceti vyāhataṃ । śabdaviśiṣṭatvameva viśeṣaḥ । yadi ca sāmānyaṃ kathaṃ viśeṣaḥ । viśeṣaścetkathaṃ sāmānyaṃ ।

<h2 id='499,ix'>499,ix <small><small></small></small></h2>

naitadasti ।

<500>

<h2 id='500,i'>500,i <small><small></small></small></h2>

	sāmānyenānvaye siddhe pakṣadharmatvayogataḥ ।
	viśeṣaniṣṭatā tasya sambandhagrahaṇātmanā ॥ 103' ॥ (PVA)

<h2 id='500,ii'>500,ii <small><small>(<a href='docExplore?doc_id=PVA_500,ii'>PVA_500,ii</a>)</small></small></h2>

nahi śabdaviśiṣṭenānvayapradarśane śabdaviśiṣṭatvasiddhiḥ । kevalenāpyanvayadarśane tadviśiṣṭatvasiddhiḥ । sādṛśyenaikatvasya vivakṣitatvāt tadvadeveti pratipādayatā hi paraṃ dhūmognināntarīyako darśanīyaḥ । sa tathāgninā vyāptaḥ siddho yatrauvopadanīyate tatraivāgnibuddhi janayati । sambandhasya tathaiva grahaṇāt । yaddeśo hi pāvakaḥ taddeśameva dhūmaṃ janayatyaparāpara deśasañcāraṇe〈na〉 sambandhapratīteḥ ।

<h2 id='500,iii'>500,iii <small><small>(<a href='docExplore?doc_id=PVA_500,iii'>PVA_500,iii</a>)</small></small></h2>

nanu sāmānyena pratītau kathamviśeṣapratītiḥ । sāmānyasya viśeṣamantareṇābhāvāditi pratīteradoṣaḥ । nahi deśakālāvasthāpratiniyamapratipattyā kasyacidvyavahārasiddhiḥ । etacca prāmāṇyanirūpaṇe prāgeva pratyapādīti nāvarttanīyaṃ punaḥ । tasmād dharmiviśiṣṭasāmānyaprasādhanāt na siddhasādhyatā nānanvayadoṣaḥ ।

<h2 id='500,iv'>500,iv <small><small>(<a href='docExplore?doc_id=PVA_500,iv_500,vi'>PVA_500,iv_500,vi</a>)</small></small></h2>

nanu sādhyena saha sāmānyaṃ pratyetavyaṃ 〈।〉 sādhyañcānumānasāmarthyāt pratyeṣyate । na ca tat bahirvyāptimātreṇa prasidhyati । na hyevaṃ vyāptirādarśyate । sarvā'pekṣaḥ kṛtako'nitya iti । tataḥ । antarvyopteraprasiddhirbbahiśced vyāptistasyāṃ sādhyasiddhirnna jātu । anyavyāptyāsya siddhiryadi syāt sarvasya syāt sarvasiddhiprasaṅgaḥ ।

<h2 id='500,v'>500,v <small><small></small></small></h2>

tadapi yatkiñcat । tathāhi ।

<h2 id='500,vi'>500,vi <small><small></small></small></h2>

	uktametat yato dharmisāhityād vyāptirīyate ।
	yo yaḥ pradeśa evaṃ syāt sa sa sādhyāvinākṛtaḥ ॥ 104 ॥ (PVA)

<h2 id='500,vii'>500,vii <small><small>(<a href='docExplore?doc_id=PVA_500,vii'>PVA_500,vii</a>)</small></small></h2>

agnimānayaṃ pradeśo dhūmavattvānmahānasapradeśavat । tathābhūtapratyayasāmarthyāt pūrvameva gṛhīta ityucyate । anyathā 〈hi〉 yadi sādhyo 'pi svabhāvaḥ parigṛhītaḥ kimanumāna pūrvadhūmapratītāvevāsyāpi dhūmasya pratīteragnipratītiḥ । na cāvidyamānaṃ bhāvi śakyaṃ pratyetuṃ । tasmā 〈tta〉 drupapratyayasambhavādeva pratītamiti vyavahāramātra 〈ta〉 ucyate । vyavahāramātreṇa grahaṇena paramārthagrahaṇamiti kathanna visamvādaḥ । tathābhūtārthakriyākāriṇyeva sa parāmarśa iti a〈vi〉samvādaḥ ।

<h2 id='500,viii'>500,viii <small><small>(<a href='docExplore?doc_id=PVA_500,viii_500,ix'>PVA_500,viii_500,ix</a>)</small></small></h2>

nanu sa eva niyamaḥ kathaṃ grāhyaḥ । asmādeva vyavahārāt । vyavahāreṇa sakalameva samvādakamanādinā jñāyate na paramārtha iti pratipāditaṃ । tasmāt sāmānyena pratibandhagrahaṇe tasya viśeṣamantareṇābhāvāt viśeṣapratipattiḥ । evameva sakalo vyavahāraḥ ।

<h2 id='500,ix'>500,ix <small><small></small></small></h2>

	etena dharmidharmābhyāṃ viśiṣṭau dharmadharmiṇau ।
	pratyākhyātaunirākurvan dharmiṇyevamasādhanāt ॥ 40 ॥

<h2 id='500,x'>500,x <small><small>(<a href='docExplore?doc_id=PVA_500,x'>PVA_500,x</a>)</small></small></h2>

anityaḥ śabda iti pratijñāyāṃ yadyanityaḥ śabdaḥ sādhyaḥ śabdaviśiṣṭamanityatvaṃ śabde sādhyamiti prāptaṃ । anityatvaviśiṣṭo vā śabdaṃ iti tatastadviparyayasādhanādviruddhaḥ । yathāyaṃ hetuḥ śabde'nityatvaṃ 〈pra〉 sādhayati । tathā śabdaviśiṣṭānityatvābhāvamapīti viruddha iti ya āha so 'pyaneneṣṭasādhyavacanena nirākṛtaḥ । nahi śabdo'nityaśabdatvaṃ prasādhyate'nityatāmātrasya

<501>

<h2 id='501,i'>501,i <small><small>(<a href='docExplore?doc_id=PVA_501,i_501,iv'>PVA_501,i_501,iv</a>)</small></small></h2>

prasādhanāt । anityatāmātrasādhane kathaṃ samudāyasādhanamiti cet । na । tathaiva samudāyasya sādhanāt । dharmiṇā saha samudāyasādhanāt । nahi dharmiṇyaparaḥ śabdānityatvasamudāyaḥ śabde sādhyaḥ । tatastasya nirākaraṇe 'pi na doṣaḥ । anityatāmātranirākaraṇe hi doṣaḥ । kathaṃ samudāyaviparyāsanamiti cet । dvayorekābhāve samudāyasya nirākaraṇāt । naikaśeṣatve samudāyasambhavaḥ । tasmāt kevala eva dharmo dharmiṇi sādhyaḥ । tathaiva samudāyasādhanāt । ekatra dvitīyasādhane samudāyasampatteḥ । kathaṃ tarhi dharmadharmitatsamudāyaviśeṣanirākaraṇabhedaḥ । taddvāreṇa nirākaraṇāt । yaddvāreṇa hi samudāyo nirākriyate tena vyapadiśyate । paramārthataḥ samudāyanirākaraṇameva । anityaḥ śabdaḥ । śabdānityatvavān vā śabda iti samudāyanirākaraṇañcet । naivaṃ pratijñā 〈yāḥ〉'saṃbhavāt । anityaḥ śabda iti tu pratijñāyāṃ na samudāyasādhanatvapratītiraparatra dharmiṇi । tasmādanyathāsamudāya sādhanāsambhavāt । kevaladharmyādi nirākaraṇenaiva samudāyanirākaraṇam ।

<h2 id='501,ii'>501,ii <small><small></small></small></h2>

na tu śabde'nityaśabdatvanirākaraṇāt । evaṃ sādhyasyānabhipretatvāt । anabhipretanirākaṇe na doṣaḥ ।

<h2 id='501,iii'>501,iii <small><small></small></small></h2>

	samudāyāpavādo hi na dharmiṇi virudhyate ।
	sādhanaṃ yatasyathāneṣṭaṃ sādhyo dharmotra kevalaḥ ॥ 41 ॥

<h2 id='501,iv'>501,iv <small><small></small></small></h2>

— iti saṃgrahaḥ ।

<5. svayaṃśabdagrahaṇaphalam>

<h1 id='3.1.2.5.0'>3.1.2.5.0</h1>

<h2 id='501,v'>501,v <small><small>(<a href='docExplore?doc_id=PVA_501,v_501,vii'>PVA_501,v_501,vii</a>)</small></small></h2>

yadi tarhīṣṭagrahaṇamanabhipretasādhyanirākaraṇe 'pyadoṣapratipādanaparaṃ tatra yathā śabdaniviṣṭā nityatābādhane dharmiṇi na doṣastathā akāśaguṇatvaviśiṣṭānityatvavādhane 'pyadoṣa eva ।

<h2 id='501,vi'>501,vi <small><small></small></small></h2>

sattyametat । tathāpi vipratipattinirākaraṇārthaṃ svayaṃ grahaṇam । tathā hi ।

<h2 id='501,vii'>501,vii <small><small></small></small></h2>

	ekasya dharmiṇaḥ śāstre nānādharmasthitāvapi ।
	sādhyaḥ syādātmanaiveṣṭa ityupāttā svayaṃ śrutiḥ ॥ 42 ॥

<h2 id='501,viii'>501,viii <small><small>(<a href='docExplore?doc_id=PVA_501,viii'>PVA_501,viii</a>)</small></small></h2>

bhavatveva śāstradṛṣṭaṃ sādhyaṃ tatprabādhane ca hetupratijñayordoṣa ityeke । tathā hi । nyāyabhāṣye । "āgamaḥ pratijñā ।" āgamārthanirddeśādāgama ityucyate nānyatheti 〈nyāya-〉 vārtikaṃ । anyathā'gamasya pramāṇatvāt pratijñāyāśca sandehasādhanāt kathamekatvaṃ । sa evāgamārthaḥ paraṃ prati nirddeśyamānaḥ pratijñārthaḥ । tasmādāgamaḥ pratijñā tadarthabādhane hetorddoṣaḥ śāstrārthabādhanāt । na 〈ca〉 śāstraviruddho hetuḥ sādhyasādhakaḥ । pratijñādoṣaśca । anityatvamapyākāśaguṇatvaikārthasamavāyasambhavi sādhyaṃ yathā'nyena hetunā kenacittatrākāśaguṇatvaṃ śāstreṇa vā sādhyaṃ tathābhūtamanityatvaṃ pratijñārthaḥ । tasya ca tena nirākaraṇe pratijñādoṣaḥ । tathāhi ।

<502>

<h1 id='3.1.2.5.1'>3.1.2.5.1</h1>

<(1) kṣaṇiko'nāśrayaḥ>

<h2 id='502,i'>502,i <small><small>(<a href='docExplore?doc_id=PVA_502,i_502,ii'>PVA_502,i_502,ii</a>)</small></small></h2>

	kṣaṇānantaranāśitve vṛthākāsaguṇātmatā ।
	kālāntareṇa nāśe 'pi vṛthākāśaguṇātmatā ॥ 105 ॥ (PVA)

<h2 id='502,ii'>502,ii <small><small></small></small></h2>

yadi tasya śabdātmanaḥ kṣaṇānantaramahetutvānnāśaḥ kimākāśaguṇatvena । āśrayo hi nāma sthitihetuḥ । na ca kṣaṇikasya sthitiḥ । kṣaṇamekantu svakāraṇādeva । atha kālāntarasthāyī sa svakāraṇādupajātastathāpi kāraṇavaśādeva sthāsyatīti kimāśrayeṇa । athāśrayavaśātkālāntarasthānaṃ nanvavināśādeva sthāsyati kimāśrayeṇa । na ca śabdasya gurutvaṃ yenāśrayamantareṇa pātasambhavaḥ । na cākāśasya dhāraṇasvabhāvabhāktvaṃ na khalu gurūṇāmākāśena dhāraṇaṃ ।

<h2 id='502,iii'>502,iii <small><small>(<a href='docExplore?doc_id=PVA_502,iii_502,xi'>PVA_502,iii_502,xi</a>)</small></small></h2>

	gurutvātpatane nāsti vyomnaḥ sandhāraṇātmatā ।
	laghavo na patantyeva dhārakaḥ kiṅkariṣyati ॥ 106 ॥ (PVA)
	vāyunā pahṛtau śabdastenāsau dhāryatāṃ patan ।
	vināśa eva tasya syāt yasyākāśamabādhakaṃ ॥ 107 ॥ (PVA)
	svabhāvo hi 〈sa〉 tasyetthamapekṣyaiva vinaśyati ।
	yāvad vināśako nāsti sthānādanyā na tadgatiḥ ॥ 108 ॥ (PVA)
	ityāśrayamvinaivāsya sthānamityeva niścayaḥ ।
	yadi kṣaṇasthiternnāsti nāpi kālāntarasthiteḥ ॥ 109 ॥ (PVA)
	nityānāmapi naivāsti sāśrayatvamanarthakaṃ ।
	sattyametattathāpyeṣa svabhāvaḥ sahajassadā ॥ 110 ॥ (PVA)

<h2 id='502,x'>502,x <small><small></small></small></h2>

nahi paryanuyojyosāviti syādapi kalpanā ।

<h2 id='502,xi'>502,xi <small><small></small></small></h2>

tasmādanityasya padārthātmano nāśraya ityanityatvasya sādhaka āśrayatvasya bādhaka iti hetudoṣaḥ । pratijñādoṣaśceti ।

<h1 id='3.1.2.5.2'>3.1.2.5.2</h1>

<(2) guṇā anāśrayāḥ>

<h2 id='502,xii'>502,xii <small><small>(<a href='docExplore?doc_id=PVA_502,xii_502,xv'>PVA_502,xii_502,xv</a>)</small></small></h2>

atrocyate ।

<h2 id='502,xiii'>502,xiii <small><small></small></small></h2>

	śāstrābhyupagamādeva sarvādānāt prabādhane ।
	tatraikasyāpi doṣaḥ syād yadi hetupratijñayoḥ ॥ 43 ॥
	śabdanāśe prasādhye syād gandhe bhūguṇatākṣateḥ ।
	heturviruddho'prakṛterno cedanyatra sā samā ॥ 44 ॥

<h2 id='502,xv'>502,xv <small><small></small></small></h2>

yadi śāstramabhyupagatamityeva śāstrabādhane doṣaḥ pratijñāhetvostadā śabdākāśaguṇatvabādhanavad gandhe pṛthivīguṇatvaviparyāsane 'pi । tato yathā tatparipaṭhitataddharmākāśaguṇatva saṃsarggasambhavi tadanityatvaṃ sādhyaṃ tathā tacchāstrakāreṣṭagandhadharmyantarasaṅgatapṛthivīguṇatvasaṅgataśāstrapratipāditatvamapi । tadbādhane 'pi tacchāstrasambandhatvamayuktamiti syādeva pratijñādoṣaḥ । aprakaraṇāpannatvād gandhasya kathamityapi na vācyaṃ । ākāśaguṇatvasyāpi na prakaraṇāpannatetyapi nobhayatra viśeṣaḥ ।

<h2 id='502,xvi'>502,xvi <small><small>(<a href='docExplore?doc_id=PVA_502,xvi_503,ii'>PVA_502,xvi_503,ii</a>)</small></small></h2>

	athātra dharmī prakṛtastatra śāstrārthabādhanaṃ ।

<503>

<h2 id='503,i'>503,i <small><small></small></small></h2>

dharmyantare 'pi prakṛtaḥ śāstrārthopagamānna kiṃ ।

<h2 id='503,ii'>503,ii <small><small></small></small></h2>

yadi nāmātra dharmī prakṛtaḥ sa tu taddharmādhāratayaiva । atha śāstradvāreṇa dharmāntarādhāratayāpi । evantarhi tadekaśāstraparipaṭhitadharmyantaragatadharmasaṅgatatvamapīti samāno doṣaḥ । athāpi syāt । taddharmādhāro dharmī prakṛta iti dharmāntaramapi sādhyapakṣanikṣiptameva vādino 'pi tatheṣṭatvāt । tadāha ।

<h2 id='503,iii'>503,iii <small><small>(<a href='docExplore?doc_id=PVA_503,iii_503,v'>PVA_503,iii_503,v</a>)</small></small></h2>

	atha vādīṣṭatāṃ brūyād dharmidharmādisādhanaiḥ ॥ 45 ॥

<h2 id='503,iv'>503,iv <small><small></small></small></h2>

ākāśaguṇatvamapi vādina iṣṭameva । upāttasādhyadharmidharmitvādanityavat । tathā sādhya samudāyaikadeśaviśeṣatvādityādi । tadāha । na sādhyasamudāyaikadeśaviśeṣa ityevāprakaraṇecchā bhavati । tathāhi

<h2 id='503,v'>503,v <small><small></small></small></h2>

	kaiścitprakaraṇairicchā bhavet sā gamyate ca taiḥ ।
	balāttaveccheyamiti vyaktamīśvaraceṣṭitaṃ ॥ 46 ॥

<h2 id='503,vi'>503,vi <small><small>(<a href='docExplore?doc_id=PVA_503,vi'>PVA_503,vi</a>)</small></small></h2>

na sādhyasamudāyaikadeśaviśeṣatvamātrakamicchāṃ pravarttayati । pravarttane vā sadecchāsādhanapravṛttyoravirāmaprasaṅga । atha sādhyasamudāyaikadeśaviśeṣatvena neṣṭatvāditi matistathā sati tadeveṣṭatvaṃ sādhyaṃ tadeva sādhanamiti pratijñārtha eva sādhanaṃ । tasmād yatra prakaraṇaṃ tatraivecchānyathātiprasaṅga । tasmādvivādāspada evecchā pravarttate nākāśaguṇatve ।

<h2 id='503,vii'>503,vii <small><small>(<a href='docExplore?doc_id=PVA_503,vii_503,ix'>PVA_503,vii_503,ix</a>)</small></small></h2>

nanu prakaraṇādicchā bhavati prakaraṇañca tasyā〈ḥ〉 kāraṇaṃ । tatkathaṅkāraṇāt kāryasiddhiḥ । apratibaddhaṃ kāraṇaṃ kāryaṃ gamayatīti cet । kathantathāvagantavyaṃ । vacanasya tatkāryasya dṛṣṭeḥ । vacanādeva tahi gatiḥ kāryānna prakaraṇāditi kathaṃ taireva gamyata ityucyate ।

<h2 id='503,viii'>503,viii <small><small></small></small></h2>

atrocyate ।

<h2 id='503,ix'>503,ix <small><small></small></small></h2>

	sāmarthyaṃ vacanād gamyaṃ tasyaiveti tato gatiḥ ।
	icchāyā niyatatvena prakaraṇād gatirucyate ॥ 111 ॥ (PVA)

<h2 id='503,x'>503,x <small><small>(<a href='docExplore?doc_id=PVA_503,x_503,xi'>PVA_503,x_503,xi</a>)</small></small></h2>

vacanādvīcchāmātrasya gatiḥ prakaraṇañca kāraṇatvādicchāyā na gamakaṃ 〈।〉 tato vacanād gatā pratibaddhasāmarthyaṃ prakaraṇamevecchāyāḥ pratiniyamasya gamakamiti tairevetyucyate । apra 〈ka〉raṇā 〈da〉 pi tu taveyameveccheti nātra kaścinnyāyaḥ । tataḥ 〈।〉

<h2 id='503,xi'>503,xi <small><small></small></small></h2>

	vadanna kāryaliṅgāntāṃ vyabhicāreṇa bādhyate ।
	anāntarīyake cārthe bādhitenyasya kā kṣatiḥ ॥ 47 ॥

<h2 id='503,xii'>503,xii <small><small>(<a href='docExplore?doc_id=PVA_503,xii'>PVA_503,xii</a>)</small></small></h2>

icchāyā hi kāryaṃ kāraṇamvā gamakaṃ । prakaraṇañca kāraṇaṃ nākāśaguṇatvaṅgamayati । tatra tadabhāvāt । vacanaṃ kāryaṃ tadapi nākāśaguṇatvasya । tathāpi taveyamiccheti । akāryaliṅgāmicchāmvadan vyabhicāreṇa bādhyate । nahi sādhyasamudāyaikadeśaviśeṣatvādi 〈ka〉micchāyāḥ kāryam । nāpyapratibaddhasāmarthyaṃ kāraṇaṃ nāntarīyaka 〈tva〉 bādhane ca vyāpakābhāvāt sādhyasyābhāva iti bhavet sādhyasādhanadoṣaḥ । na cākāśaguṇatvaṃ nāntarīyakamanāntarīyake ca bādhite sādhyasya tatonyasya kā kṣatiḥ ।

<504>

< 3. śabdāprāmāṇyacintā>

<1. śāstravirodho nirbalo'numāne>

<h1 id='3.1.3.1.0'>3.1.3.1.0</h1>

<h2 id='504,i'>504,i <small><small>(<a href='docExplore?doc_id=PVA_504,i_504,iii'>PVA_504,i_504,iii</a>)</small></small></h2>

nanu śāstramabhyupagamyaiva vādaḥ pravarttate । tataḥ svaśāstravyavasthitasya tadarthabādhane niyamena doṣaḥ । na 〈।〉 uktottaratvāt । gandhe pṛthivīguṇatvaviparyāsane 'pi doṣa iti ।

<h2 id='504,ii'>504,ii <small><small></small></small></h2>

	uktañca nāgamāpekṣamanumānaṃ svagocare ।
	siddhaṃ tena susiddhantanna tadā śāstramīkṣyate ॥ 48 ॥

<h2 id='504,iii'>504,iii <small><small></small></small></h2>

anumānaṃ hi svaviṣaye pratibandhabalamavalambamānaṃ śāstramapekṣate । pratyakṣavat pramāṇatvāt । yatkimapi dṛśyate tatkimāgamāpekṣaṃ sakalaṃ tathānumānamapi kimāgamamapekṣate । tathāsmadādipratyakṣaṃ niyamenāgamāpekṣamāgamabādhitatvena bhrāntireva । na khalu divyacakṣuṣāṃ bacanamasmadādipratyakṣeṇa bādhyate na taimirikadarśanamitaradarśanaṃ bādhate ।

<h2 id='504,iv'>504,iv <small><small>(<a href='docExplore?doc_id=PVA_504,iv'>PVA_504,iv</a>)</small></small></h2>

sattyametat । yadi divyacakṣurakhilo vacasāṃ karttā bhaveducitameva vacaḥ । sattve 'pi kasyacidiyaṃ sa tatheti nāsmadviniścaya idaṃ sphuṭayati । parasparavacanavirodhitayā hi sarvatra evāgamakṛtaḥ sarvavedina iti na gamyante । mā bhūvan sarvavedinaḥ tathāpi 〈na〉 bhavato 'pi parihīyante 〈।〉 evantarhi sarvāgamavirodha eva pariharttavyaḥ sa ca na śakyata eva 〈।〉 tato na bhavedevānumānotthānaṃ ।

<h2 id='504,v'>504,v <small><small>(<a href='docExplore?doc_id=PVA_504,v'>PVA_504,v</a>)</small></small></h2>

atha svāgama viṣayaśāstravirodhaparihāra eva vidhātavyaḥ । evantarhi so 'pyabhyupagamaḥ parīkṣya karttavyaḥ । parīkṣākāle cānumānamapramāṇaṃ śāstravirodhāparihārāt । nāstyeva tadā śāstrābhyupagamaḥ kiṃ parihāreṇeti cet । evantarhi siddhaṃ tena susiddhameva sādhyaṃ । nahi siddhaṃ paścādasiddhaṃ bhavati । tadviruddhaśāstrābhyupagamādasiddhameveti cet । sa eva tarhi sakalaśāstravirodhaparihāraḥ । abhyupagatāpekṣayā bhavati nānyatheti cet । abhyupagamo 'pi kasmānna sarvatreti । parīkṣākṣama eveti cet । evantarhi pramāṇameva parīkṣā saiva ca tena bādhyata iti svabadhāya kṛttyotthāpanaprakāra eṣaḥ । tasmācchāstrameva pramāṇaviruddhatvāttadā nāpekṣate । tato na tadvādhakaṃ ।

<h2 id='504,vi'>504,vi <small><small>(<a href='docExplore?doc_id=PVA_504,vi_504,viii'>PVA_504,vi_504,viii</a>)</small></small></h2>

yadi tarhi śāstraṃ tadā nāpekṣyate vādatyāga eva prāptaḥ ।

<h2 id='504,vii'>504,vii <small><small></small></small></h2>

	vādatyāgastadā syāccenna tadānabhyupāyataḥ ।
	upāyo hyabhyupāye'yamanaṅgaṃ sa tadāpi san ॥ 49 ॥

<h2 id='504,viii'>504,viii <small><small></small></small></h2>

nahi śāstramanāśritya na vādastadānabhyupagamāt । parīkṣaivopāyo'bhyupagamasya । aparīkṣya cedabhyupagatastadā sannapi tadā pramāṇabādhitvādanaṅgameva । na hyaparīkṣākṣamaṃ śāstraṃ tadā bādhakaṃ । kadā tarhi śāstramabhyupagatamaṅgaṃ vā sādhanasya ।

<h2 id='504,ix'>504,ix <small><small>(<a href='docExplore?doc_id=PVA_504,ix_505,ii'>PVA_504,ix_505,ii</a>)</small></small></h2>

atrocyate ।

<505>

<h2 id='505,i'>505,i <small><small></small></small></h2>

	tathā viśuddhe viṣayadvaye śāstraparigrahaṃ ।
	cikīrṣoḥ sa hi kālaḥ syāttadā śāstreṇa bādhanam ॥ 50 ॥

<h2 id='505,ii'>505,ii <small><small></small></small></h2>

tathetyanumānena pratyakṣeṇa ca viṣayadvayasya pratyakṣaparokṣasya viśuddhatāyāṃ yadi tāvatā na paritoṣastadā śāstraparigrahacikīrṣāyāṃ sa hi kālaḥ syādubhyupa gamasya । tadaiva śāstreṇa bādhanaṃ ।

<h2 id='505,iii'>505,iii <small><small>(<a href='docExplore?doc_id=PVA_505,iii_505,vii'>PVA_505,iii_505,vii</a>)</small></small></h2>

yataḥ ।

<h2 id='505,iv'>505,iv <small><small></small></small></h2>

	tadvirodhena cintāyāstatsiddhārtheṣvayogataḥ ।
	tṛtīyasthānasaṃkrāntau nyāyyaḥ śāstraparigrahaḥ ॥ 51 ॥

<h2 id='505,v'>505,v <small><small></small></small></h2>

nahi parīkṣye śāstrābhyupagame tadvirodhena cintā tacchāstraprasiddherthe yuktā । tathā hi ।

<h2 id='505,vi'>505,vi <small><small></small></small></h2>

parīkṣitaṃ tad yadi śāstramuccaiḥ pratijñayā tatkathamasya vācyam

<h2 id='505,vii'>505,vii <small><small></small></small></h2>

	parīkṣaṇantasya punarnna kāryamparīkṣaṇañcenna parīkṣitaṃ tat ॥ 112 ॥ (PVA)

<h2 id='505,viii'>505,viii <small><small>(<a href='docExplore?doc_id=PVA_505,viii_505,xi'>PVA_505,viii_505,xi</a>)</small></small></h2>

tasmāt parīkṣya pratyakṣānumānābhyāṃ tadaviṣayaṃ tṛtīyasthānasaṃkrāntinimittaṃ śāstrābhyupagama iti nānumānaviṣayasya śāstrambādhakaṃ ।

<h2 id='505,ix'>505,ix <small><small></small></small></h2>

athāpi syād 〈a〉 vicārya yasya śāstrābhyupagamastasya śāstraṃ bādhakamiti bhavet pratijñādoṣaḥ ।

<h2 id='505,x'>505,x <small><small></small></small></h2>

naitadasti । yataḥ ।

<h2 id='505,xi'>505,xi <small><small></small></small></h2>

	tatrāpi sādhyadharmasya sambaddhasyaiva bādhanaṃ ।
	parihāryaṃ na cānyeṣāmanavasthāprasaṅgataḥ ॥ 52 ॥

<h2 id='505,xii'>505,xii <small><small>(<a href='docExplore?doc_id=PVA_505,xii_505,xiii'>PVA_505,xii_505,xiii</a>)</small></small></h2>

yadi śāstramabhyupagatamityeva tadarthabādhanaṃ pariharttavyaṃ । gandhe pṛthivīguṇaviparyāsane 'pi doṣaḥ syāt । tasmāt sādhyadharmasambaddhasyaiva bādhanaṃ parihāryaṃ nānyeṣāmasambaddhānāmiti sthitametat ।

<h2 id='505,xiii'>505,xiii <small><small></small></small></h2>

nanu śāstramanabhyupagamyāpi vāde vaitaṇḍikaḥ syāt । anāśritaśāstrakasya nāstikatvāt । nanu pramāṇasiddhamabhyupagacchataḥ kā nāstikatā । tathā pramāṇabādhitamanabhyupayataḥ । tṛtīyasthāne yaḥ śāstraṃ nābhyupagacchati nāstikaḥ । tṛtīyādanyatra tu kiṃ śāstreṇa 〈tathā〉 hi ।

<h2 id='505,xiv'>505,xiv <small><small>(<a href='docExplore?doc_id=PVA_505,xiv_505,xvi'>PVA_505,xiv_505,xvi</a>)</small></small></h2>

	keneyaṃ sarvacintāsu śāstraṃ grāhyamiti sthitiḥ ।
	kṛtedānīmasiddhāntairgrāhyo dhūmena nānalaḥ ॥ 53 ॥

<h2 id='505,xv'>505,xv <small><small></small></small></h2>

yadi siddhāntamabhyugamyaiva sarvapramāṇapravarttanaṃ pāvako 'pi loke gopālakādinā dhūmato na pratipattavyaḥ ।

<h2 id='505,xvi'>505,xvi <small><small></small></small></h2>

athāpi syāt paralokopayogī yo'rthaḥ sa ena śāstrābhyupagamapuraḥsaro nānya iti ।

<h2 id='505,xvii'>505,xvii <small><small>(<a href='docExplore?doc_id=PVA_505,xvii_506,i'>PVA_505,xvii_506,i</a>)</small></small></h2>

tadasat ।

<h2 id='505,xviii'>505,xviii <small><small></small></small></h2>

	anabhyupagate śāstre yadi tasya viniścayaḥ ।
	pramāṇatastadā śāstraṃ kvopayogi puraḥ saraṃ ॥ 113 ॥ (PVA)

<h2 id='505,xix'>505,xix <small><small></small></small></h2>

yadi nābhyupagamyate śāstreṇa bādhā śaṅkyate । abhyupagame tu jñāyate śāstrabādhā । tena tanna sādhyata eva । na pramāṇaprasiddhasyānicchato bhāvāt । śāstrantu tadā parityajyate ।

<506>

<h2 id='506,i'>506,i <small><small></small></small></h2>

ātmīyaṃ kathaṃ parityāgārhamiti cet । na । sambandhābhāvāt । saguṇatvena tasya tat । tathāhi ।

<h1 id='3.1.3.1.1'>3.1.3.1.1</h1>

<(1) viṣamagrahaḥ śāstram>

<h2 id='506,ii'>506,ii <small><small>(<a href='docExplore?doc_id=PVA_506,ii_506,iv'>PVA_506,ii_506,iv</a>)</small></small></h2>

	riktasya jantorjātasya guṇadoṣamapaśyataḥ ।
	vilabdhā vata kenāmī siddhāntaviṣamagrahāḥ ॥ 54 ॥

<h2 id='506,iii'>506,iii <small><small></small></small></h2>

yadi nyāyabādhito 'pi siddhāntaḥ parityaktumaśakyastadā nāsau siddhāntaḥ । siddhāntavyājena viṣamagraho bālānāṃ tato mocayitumaśakyatvāt ।

<h2 id='506,iv'>506,iv <small><small></small></small></h2>

	sambandhātsahajāteśca parityakunna śakyate ।
	riktasya jantorjātasya tadyogaḥ sahajaḥ katham ॥ 114 ॥ (PVA)

<h2 id='506,v'>506,v <small><small>(<a href='docExplore?doc_id=PVA_506,v_506,ix'>PVA_506,v_506,ix</a>)</small></small></h2>

guṇadoṣaviveko 'pi pramāṇaṃ tyajataḥ kutaḥ ।

<h2 id='506,vi'>506,vi <small><small></small></small></h2>

tasmānna śāstrābhyupagamapūrvakamanumānaṃ ।

<h2 id='506,vii'>506,vii <small><small></small></small></h2>

nanu śāstravirodhi kathamanumānaṃ niścāyakaṃ tasmācchāstravirodhaḥ pariharttavyaḥ tadanukūlanidarśanena ।

<h2 id='506,viii'>506,viii <small><small></small></small></h2>

tadasat । yataḥ ।

<h2 id='506,ix'>506,ix <small><small></small></small></h2>

	yadi sādhana ekatra sarvaṃ śāstraṃ nidarśane ।
	darśayet sādhanaṃ syādityeṣā lokottarā sthitiḥ ॥ 55 ॥

<h2 id='506,x'>506,x <small><small>(<a href='docExplore?doc_id=PVA_506,x'>PVA_506,x</a>)</small></small></h2>

śāstravirodho hi pariharttumaśakya eva । śāstrāṇāmeva parasparavirodhāt । sarveṣāṃ pramāṇatvamapramāṇatvamvā । na tāvatpramā〈ṇa〉tve sarvavirodhaparihāraḥ parasparaviruddhatvāt । nāpyapramāṇatve sakalajanavacasāṃ virodhasya sadā bhāvāt । na hyaparimito virodhaḥ śakyaparihāraḥ । evañca sādhanaṃ bhavatīti lokātikrāntoyaṃ mārgaḥ ।

<h2 id='506,xi'>506,xi <small><small>(<a href='docExplore?doc_id=PVA_506,xi_506,xiii'>PVA_506,xi_506,xiii</a>)</small></small></h2>

nanu yadi taddharmidharma eva bādhyate ukte 'pi kaḥ samāśvāsaḥ । nahi bādhakasya sādhakatvasambhavaḥ । nedamapi yuktaṃ । evaṃ hi sādhanameva kiñcinna syāt । evaṃ hi sādhayatā niyamataḥ paraṃ bādhitavyam ।

<h2 id='506,xii'>506,xii <small><small></small></small></h2>

api ca ।

<h2 id='506,xiii'>506,xiii <small><small></small></small></h2>

	asambaddhasya dharmasya kimasiddhau na sidhyati ।
	hetustatsādhanāyoktaḥ kiṃ duṣṭastatra sidhyati ॥ 56 ॥

<h2 id='506,xiv'>506,xiv <small><small>(<a href='docExplore?doc_id=PVA_506,xiv_506,xv'>PVA_506,xiv_506,xv</a>)</small></small></h2>

asambaddhasya hi dharmasya yadi bādhanaṃ pariharttavyaṃ na hetureva syāt । yadi cānyo bādhyate kasmādanyanna sidhyati । eko 'pi hi dhūmaḥ pāvakaśītasparśayorbhāvābhāvayoḥ sādhaka upalabdhaḥ । virodhāt sādhanamaviruddhamiti cet । ākāśaguṇatve 'pi samāno virodhaḥ ।

<h2 id='506,xv'>506,xv <small><small></small></small></h2>

atha bhavatu sa hetuḥ sādhako bhāvābhāvayoḥ । pratipādyasya tu kathaṃ śāstraviruddhārthapratipattiḥ । tataḥ śāstrārthānugamo 'pi dṛṣṭānte darśanīyaḥ । na hi taddharmānupanaye hetutaḥ sādhyapratipattiḥ ।

<507>

<h2 id='507,i'>507,i <small><small>(<a href='docExplore?doc_id=PVA_507,i_507,iii'>PVA_507,i_507,iii</a>)</small></small></h2>

naitadasti । yataḥ ।

<h2 id='507,ii'>507,ii <small><small></small></small></h2>

	dharmānanupanīyaiva dṛṣṭānte dharmiṇo'khalān ।
	vāgdhūmāderjanonveti caitanyadahanādikaṃ ॥ 57 ॥

<h2 id='507,iii'>507,iii <small><small></small></small></h2>

āstāṃ tāvacchāstraprasiddho'sambandho dharmastaddharmidharmasyāpi kasyacid dṛṣṭāntenupanaye vāgdhūmādikāddhetorayaṃ lokaścaitanyadahanādikaṃ pratyeti nahi tadaparo dharmo bādhita iti pāvakāprasiddhiḥ ।

<h2 id='507,iv'>507,iv <small><small>(<a href='docExplore?doc_id=PVA_507,iv_507,vi'>PVA_507,iv_507,vi</a>)</small></small></h2>

na ca na pratyeti pratipādyaḥ । api cānicchato 'pi pratipādyasya ।

<h2 id='507,v'>507,v <small><small></small></small></h2>

	svabhāvaṃ kāraṇamvārtho'vyabhicāreṇa sādhayan ।
	kasyacid vādabādhāyāṃ svabhāvānna nivarttate ॥ 58 ॥

<h2 id='507,vi'>507,vi <small><small></small></small></h2>

na khalu svakāraṇāyattaḥ svabhāvaḥ padārthānāṃ puruṣecchayā vyāvarttate 〈।〉 avyabhicāraśca hetoḥ sādhyasādhane nimittaṃ sa cāsti kinna sādhakaḥ 〈।〉

<h2 id='507,vii'>507,vii <small><small>(<a href='docExplore?doc_id=PVA_507,vii_507,ix'>PVA_507,vii_507,ix</a>)</small></small></h2>

atha bhavatvasau sādhakaḥ sa tu pratipādyaḥ kathaṃ pratipadyate । tadāha । svabhāvaṃ ।

<h2 id='507,viii'>507,viii <small><small></small></small></h2>

	prapadyamānaścānyastaṃ nāntarīyakamīpsitaiḥ ।
	sādhyārthairhetunā tena kathamapratipāditaḥ ॥ 59 ॥

<h2 id='507,ix'>507,ix <small><small></small></small></h2>

kāraṇaṃ hi kāryajananāya pravṛttamapratibaddhasāmarthyāditarannivārayituṃ śakyam । jñāpakantu pratibandhabalāt pratītimupajanayat pratipannarūpatrayasya na tenaiva nivārayituṃ śakyama ।

<h2 id='507,x'>507,x <small><small>(<a href='docExplore?doc_id=PVA_507,x_507,xiii'>PVA_507,x_507,xiii</a>)</small></small></h2>

	dahyamāno hi puruṣaḥ pāvakena vinecchayā ।
	dāhaduḥkhaṃ tiraḥkuryād yadi hetornna niścayaḥ ॥ 115 ॥ (PVA)

<h2 id='507,xi'>507,xi <small><small></small></small></h2>

na hi tadavyabhicāritāṃ pratipadyamāna eva tanna pratīyāt । viśeṣaṇaviśiṣṭaviśeṣyapratipatte rviśeṣapratītināntarīyakatvāt । sarvamasti kintu vādyayuktakārī bhavet ।

<h2 id='507,xii'>507,xii <small><small></small></small></h2>

atrocyate ।

<h2 id='507,xiii'>507,xiii <small><small></small></small></h2>

	uktonukto 'pi ceddheturviruddho vādinotra kiṃ ।
	nahi tasyoktidoṣeṇa sa jātaḥ śāstrabādhanaḥ ॥ 60 ॥

<h2 id='507,xiv'>507,xiv <small><small>(<a href='docExplore?doc_id=PVA_507,xiv'>PVA_507,xiv</a>)</small></small></h2>

vacanaguṇadoṣau hi parārthe'numāne'dhikriyete nārthasya । na vaktrātra kiñciddoṣajātamakāri । śāstraṃ bādhitamiti cet । na । hetureva śāstrasya bādhakonukto 'pi । evambhūtameva hetuṃ kasmādupādatta iti cet । anyasyāsambhavāt । nahi kaścidanityatvasādhakaḥ sambhavati ya ākāśaguṇatvādikaṃ na bādhate । tūṣṇīmeva kasmānnāsta iti cet । na 〈।〉 asādhanāṅgavacanasya sutarāmeva nigrahasthānatvāt । avaśyaṃ hi prativādyavavodhayitavyaḥ । tasmādatra na vādino doṣaḥ ।

<h2 id='507,xv'>507,xv <small><small>(<a href='docExplore?doc_id=PVA_507,xv_508,iv'>PVA_507,xv_508,iv</a>)</small></small></h2>

	bādhakasyābhidhānāccet doṣo yadi vadenna saḥ ।
	kinna bādheta so'kurvannayuktaṃ kena duṣyati ॥ 61 ॥

<h2 id='507,xvi'>507,xvi <small><small></small></small></h2>

— ityantaraślokaḥ ।

<508>

<h2 id='508,i'>508,i <small><small></small></small></h2>

evaṃ tarhi hetvābhāsavacane 'pi na doṣaḥ । hetvābhāso 'pi svayameva tathābhūta iti kimvādino doṣaḥ । na hyasāvapi taduktadoṣeṇaiva duṣyati svayameva doṣāt ।

<h2 id='508,ii'>508,ii <small><small></small></small></h2>

	uktonukto 'pi ceddheturasiddho vādinotra kiṃ ।
	nahi tasyoktidoṣeṇa tasyāsiddhaviruddhate ॥ 116 ॥ (PVA)

<h2 id='508,iii'>508,iii <small><small></small></small></h2>

tadasat ।

<h2 id='508,iv'>508,iv <small><small></small></small></h2>

	anyeṣu hetvābhāseṣu sveṣṭasyaivāprasādhanāt ।
	duṣyed vyarthābhidhānena nātra tasya prasādhanāt ॥ 62 ॥

<h2 id='508,v'>508,v <small><small>(<a href='docExplore?doc_id=PVA_508,v'>PVA_508,v</a>)</small></small></h2>

atra sādhyasādhanāya sādhane vaktavye tadasādhanasya vacane doṣaḥ । vyarthakatvādabhidhānasya । sārthakābhidhānādhikāre vyarthakavacanaṃ hi vyarthaṃ । atra tu sādhyasādhanādadoṣaḥ । avacana evātra doṣa iti । atrāpyākāśaguṇatvasyāvacane doṣa iti cet । na । sādhakasyāpi sambhavāt vādīṣṭasādhye 'vacanaṃ doṣo yuktaḥ । na tvatra śāstrārthākāśaguṇatvābādhakasya sambhavaḥ । ato nāvacanaṃ doṣaḥ ।

<h2 id='508,vi'>508,vi <small><small>(<a href='docExplore?doc_id=PVA_508,vi_508,x'>PVA_508,vi_508,x</a>)</small></small></h2>

nanu yadi hetuḥ śāstrārthaṃ bādhate'nityatvamapi kathaṃ sādhayet । tenaivānaikāntikatvāt । atrocyate ।

<h2 id='508,vii'>508,vii <small><small></small></small></h2>

	yadi kiñcat kvacicchā〈s 〉tre na yuktaṃ pratiṣidhyate ।
	bruvāṇo yuktamapyanyaditi rājakulasthitiḥ ॥ 63 ॥

<h2 id='508,viii'>508,viii <small><small></small></small></h2>

nahi sakalaśāstrārthavirodhaḥ । kvacideva śāstre tasya bhāvāt । sambandhabhāvābhāvābhyāṃ sādhanamasādhanañceti ka ivātra virodhaḥ । ayuktasya pratiṣedhe yuktasyāpi pratiṣedha iti rājaśāsanametat ।

<h2 id='508,ix'>508,ix <small><small></small></small></h2>

api ca ।

<h2 id='508,x'>508,x <small><small></small></small></h2>

	sarvānarthān samīkṛtya vaktuṃ śakyaṃ na sādhanaṃ ।
	sarvatra tenotsanneyaṃ sādhyasādhanasaṃsthitiḥ ॥ 64 ॥

<h2 id='508,xi'>508,xi <small><small>(<a href='docExplore?doc_id=PVA_508,xi'>PVA_508,xi</a>)</small></small></h2>

sarvārthāvirodhena na kiñcitsādhanaṃ śakyaṃ vaktuṃ । prakṛtasādhyasambandhamātramevāpekṣyate । anyathā'sambhavāt । śāstrārthāvirodha eva karttavya iti cet । na 〈।〉 aviśeṣādaparasyāpi prāpteḥ । atha śāstrasyāpi virodhaḥ pariharttavyaḥ 〈।〉 tathā sati sādhanameva kiñcinna syādityutsīdet sādhyasādhanabhāvaḥ sarvatra । śāstraṃ tarhi kasmādaṅgīkṛtamiti cet । etadevātropapādayitavyamabhipretaṃ । na prathamaṃ śāstrābhyupagamaḥ karttavyaḥ । kṛte sati pramāṇavirodhe paścādapi varaṃ parityāgaḥ । pareṣāṃ punarmataṃ śāstrābhyupagamaḥ pratijñā । tataḥ śāstramabhyupagamya na virodhayitavyaṃ । abhyupagamasiddhānte sati vādavidhānavṛtteḥ ।

<h2 id='508,xii'>508,xii <small><small>(<a href='docExplore?doc_id=PVA_508,xii_508,xiv'>PVA_508,xii_508,xiv</a>)</small></small></h2>

yadi tarhyākāśaguṇatvabādhane 'pi na hetudoṣaḥ kathamviruddhāvyabhicārī sādhanadoṣaḥ । tatrāpi sādhanāntaraprasiddhārthavirodhato doṣaḥ । ihāpi śāstraprasiddhārthavirodha eva doṣaḥ ।

<h2 id='508,xiii'>508,xiii <small><small></small></small></h2>

na sadetat । yataḥ ।

<h2 id='508,xiv'>508,xiv <small><small></small></small></h2>

	viruddhayorekadharmiṇyayogādastu bādhanaṃ ।
	viruddhaikāntikenātra tadvadasti virodhitā ॥ 65 ॥

<509>

<h2 id='509,i'>509,i <small><small>(<a href='docExplore?doc_id=PVA_509,i'>PVA_509,i</a>)</small></small></h2>

viruddhāvyabhicāriṇoriha parasparaviruddhārthāvyabhicāritā dvayorapi samānabalaiva । dvayorapyāgamāśritatvāt । vastubalapravṛttantvanumānaṃ śāstrañca na tathābhūtaṃ । tatastayo 〈r〉 na parasparabādhanaṃ viruddhāvyabhicārivat । na ca dvayorapi sādhanaṃ viruddhayorekatra dharmiṇyayogāt । śāstrasya tu viruddhānumānāpekṣayā pramāṇatvābhāvāt । tadartho bādhyata eva na bādhako viruddhāvyabhicārivat । śāstrasya ca pramāṇabalānanugṛhītasya pratiṣiddhameva prāmāṇyaṃ । tasmānna viruddhāvyabhicāripakṣopakṣepapakṣaḥ kṣamaḥ ।

<h2 id='509,ii'>509,ii <small><small>(<a href='docExplore?doc_id=PVA_509,ii_509,iv'>PVA_509,ii_509,iv</a>)</small></small></h2>

athāpi śāstramatīndriyārthadarśinā pravarttitaṃ kathantasyānumānena bādhā । tatastena pratibaddhamapramāṇamevānumānamapi । tatastulyabalatvād viruddhāvyabhicārivadatrāpi doṣa eveti cet ।

<h2 id='509,iii'>509,iii <small><small></small></small></h2>

tadasat । yataḥ ।

<h2 id='509,iv'>509,iv <small><small></small></small></h2>

	śāstreṇa bādhanaṃ syāccedanumāne virodhini ।
	pramāṇaṃ nikhilannaṣṭamāgamaḥ pariśiṣyate ॥ 117 ॥ (PVA)

<h2 id='509,v'>509,v <small><small>(<a href='docExplore?doc_id=PVA_509,v'>PVA_509,v</a>)</small></small></h2>

yadi sakalamanumānaṃ śāstreṇa bādhyate । tadā nānumānena śāstrārthaḥ sādhyate paraṃ pratīti kathamāgamaḥ pratijñā bhavet । nahi kiñcidanumānamanyadvā pramāṇaṃ yanna śāstreṇa bādhyate । anityanityatādyanumānasyāparāparaśāstreṇa bādhanāt । astyagnirityādikamapi śūnyatāśāstreṇa bādhyate । atha tadapramāṇaṃ kathamapramāṇamanumānasya bādhakaṃ । anumānena bādhitamapramāṇaṃ na sarvamiti cet । nanu tadevānumānaṃ śāstreṇa bādhitamapramāṇamiti bhavataḥ pakṣaḥ । tato na bhavataḥ pakṣaparityāgo yuktaḥ । atha parīkṣitaṃ pramāṇantena bādhanaṃ ।

<h2 id='509,vi'>509,vi <small><small>(<a href='docExplore?doc_id=PVA_509,vi'>PVA_509,vi</a>)</small></small></h2>

nanvanumānameva parīkṣā tataḥ kathaṃ śāstreṇa tena bādhitā parīkṣā śāstrasya prāmāṇyahetuḥ । na khalu tatrāsambhavi tat sambhāvayati । tasmādanumānameva pratyakṣapūrvakaṃ dṛḍhamūlatvāt pramāṇaṃ tena bādhitaṃ śāstraṃ na pramāṇameveti na tatpratipakṣa iti na viruddhāvyabhicārivadatrāpi doṣaḥ । tenākāśaguṇatvābhāvena sahānityatvasādhanāt sādhanameva na tu doṣavat । viruddhāvyabhicārī tu nityatvaṃ tadabhāvañca sādhayannaheturevāsambhavāttadabhāvatadbhāvayorekatra । ākāśaguṇatvābhāvasya tvanityatvena na virodha iti kuto doṣa ekatra dharmiṇi sādhane ।

<h2 id='509,vii'>509,vii <small><small>(<a href='docExplore?doc_id=PVA_509,vii_509,x'>PVA_509,vii_509,x</a>)</small></small></h2>

	abādhyabādhakatve 'pi tayoḥ śāsrārthaviplavāt ।
	asambandhe 'pi bādhā cet syāt sarvaṃ sarvabādhanam ॥ 66 ॥

<h2 id='509,viii'>509,viii <small><small></small></small></h2>

gandhe 'pi pṛthivīguṇatvaviparyāsanāt । anyena tena ca prakṛtena hetuneti ।

<h2 id='509,ix'>509,ix <small><small></small></small></h2>

	sambandhastena tatraiva bādhanādasti cedasat ।
	hetoḥ sarvasya cintyatvāt svasādhye guṇadoṣayoḥ ॥ 67 ॥

<h2 id='509,x'>509,x <small><small></small></small></h2>

yadi nāma tatra dharmiṇi tasyākāśaguṇatvasya sadbhāva iti sambandhastathāpi na tatsādhyamaprakṛtatvādaprakaraṇe 'pi na bādhanaṃ doṣaḥ । sarvasya hetoḥ svasādhyāpekṣayā doṣasya cintayi〈tu〉 mabhisamīhitatvāt ।

<h2 id='509,xi'>509,xi <small><small>(<a href='docExplore?doc_id=PVA_509,xi_510,ii'>PVA_509,xi_510,ii</a>)</small></small></h2>

tasya svāsādhyānuparodhe 'pi tadaparāsambandhabādhane yadi doṣaḥ śāstrapīḍālakṣaṇaḥ । tadānyenāpi hetunānyatrāpi dharmiṇi samaiva doṣakāriṇī pīḍeti pratipādayannāha ।

<510>

<h2 id='510,i'>510,i <small><small></small></small></h2>

	nāntarīyakatāsādhye sambandhaḥ seha nekṣate ।
	kevalaṃ śāstrapīḍeha doṣaḥ sānyakṛte samā ॥ 68 ॥

<h2 id='510,ii'>510,ii <small><small></small></small></h2>

vyāpakasya hi sādhyasyābhāvasādhanaṃ pariharttavyaṃ । yaḥ sādhyasādhananāntarīyakasyadvādhane hi tadabhāve vyāpyasyāpi nivṛtteḥ । na cākāśaguṇatvasya sādhyanāntarīyakatā । tatastadabhāve 'pi na sādhyoparodhaḥ । api ca ।

<h2 id='510,iii'>510,iii <small><small>(<a href='docExplore?doc_id=PVA_510,iii_510,v'>PVA_510,iii_510,v</a>)</small></small></h2>

	śāstrābhyupagamāt sādhyaḥ śāsradṛṣṭokhilo yadi ।
	pratijñāsiddhadṛṣṭānta hetuvādaḥ prasajyate ॥ 69 ॥

<h2 id='510,iv'>510,iv <small><small></small></small></h2>

pramāṇasamucca〈ya〉sya vyākhyātā prāha । śāstrābhyupagamātsādhyatā sakalasya śāstradṛṣṭasyānyathā śāstrābhyupagamasya vyarthatā । nahi tadarthāsādhyatāyāṃ śāstropagamaḥ kvacidupayogī । abhyupagamamvārhati । svātantreṇa pramāṇena na kiñcit । tasmādupagamya śāstraṃ tadarthaḥ sādhanīyaḥ । tatastadvirodhe doṣa eva ।

<h2 id='510,v'>510,v <small><small></small></small></h2>

atrocyate । asiddhahetudṛṣṭāntayoḥ pratijñātvaṃ bhavennirddeśasya । tayorapi śāstrārthatvasya kadācidbhāvāt । bhavatu ko doṣa iti cet । pratijñaiva sakalā prāptā tato siddhatādidoṣo na vaktavyaḥ ।

<h2 id='510,vi'>510,vi <small><small>(<a href='docExplore?doc_id=PVA_510,vi'>PVA_510,vi</a>)</small></small></h2>

nanu yaḥ śāstrārtho na bhavati sa heturvaktavyastatrāsiddhatādidoṣaḥ sāvakāśaḥ । na 〈।〉 tasyāpi svamukhenābhyupagamāt । atha svamukhenābhyupagataṃ na pratijñā paramukhenābhyupagataṃ nitarāmeva । parasyāpi vaiśeṣikādeḥ । sādhyanirddeśaḥ pratijñeti asiddhasādhananiddaśo 'pi bhavet । tasyāpi yadi nāmānirddiṣṭaḥ śāstrārthaḥ pratijñā na bhavet nirddiṣṭastu bhavatyeva । tathā hi bhāṣya uktamāgamaḥ pratijñā । na tu pratijñā yā sa āgamaḥ । nanvā gamaḥ pratijñaiva । na 〈।〉 āgamārthanirddeśādāgamaḥ pratijñānasvarūpataḥ । tataḥ sādhyanirddeśaḥ pratijñeti syāt pratijñā'siddhahetvādistasyāpyāgamārthatvāt 〈।〉

<h2 id='510,vii'>510,vii <small><small>(<a href='docExplore?doc_id=PVA_510,vii'>PVA_510,vii</a>)</small></small></h2>

sattyametat । sakala eva śāstrārthaḥ sādhyaḥ । tathāpi । na sādhanatvenoktasya pratijñātvaṃ sādhyatvenānīpsitatvāt nyāyamukhaprakaraṇe । tatra tu svayaṃ sādhyatvenepsitaḥ pakṣo "viruddhārthonirākṛta" iti pāṭhāt । na ca sādhanatvena nirddiṣṭasye psitatamatvaṃ sādhyatā ca karmaṇaḥ । na ca sādhanatveneṣṭaṃ karmma । tadyathā odanaṃ payasā bhuṅkta iti payaḥ । pramāṇasamuccaye na svarūpeṇaiveti avadhāraṇāt । naiyāyikasya ca sādhyanirddeśaḥ pratijñeti sādhyatvenaiveti bhāvapradhānatva syāvadhāraṇāt na sādhananirddeśaḥ pratijñā । atrocyate ।

<h2 id='510,viii'>510,viii <small><small>(<a href='docExplore?doc_id=PVA_510,viii_510,ix'>PVA_510,viii_510,ix</a>)</small></small></h2>

	uktayoḥ sādhanatvena no cedīpsitavādataḥ ।
	nyāyaprāptaṃ na sādhyatvaṃ vacanād vinivarttate ॥ 70 ॥

<h2 id='510,ix'>510,ix <small><small></small></small></h2>

śāstrābhyupagamāditi nyāya eṣa yadi tatkathaṃ nyāyaprāptasya vacanena nivarttanaṃ । nyāya<511>sūcakaṃ hi vacanaṃ 〈na〉 nyāyameva viruṇaddhi । atha vacanasaṃsūcito 'pi nyāyaḥ sādhaka eva । sādhanatvena nirddiṣṭasyāsādhyatvasya ।

<h2 id='511,ii'>511,ii <small><small>(<a href='docExplore?doc_id=PVA_511,ii_511,vi'>PVA_511,ii_511,vi</a>)</small></small></h2>

naitadasti ।

<h2 id='511,iii'>511,iii <small><small></small></small></h2>

	viruddhāvyabhicāri syād dvayametattathā sati ।
	śāstrābhyupagamādetadīpsitādi vacastathā ॥ 118 ॥ (PVA)

<h2 id='511,iv'>511,iv <small><small></small></small></h2>

yadi īpsitavacanādi nyāyenāsādhyatvaṃ sādhanasya sādhyate । tathā śāstrābhyupagamādityanena sādhyatvaṃ 〈।〉 tathā satyekatra parasparaviruddhārthasādhanāde tau śaṃsa <?>〈 saṃśa〉saṃ janayetāṃ । tathā ca । śāstrābhyupagamāditi na sādhaka iti kutaḥ śāstradṛṣṭasyāsādhanatveneṣṭasyāpi sādhyatā ।

<h2 id='511,v'>511,v <small><small></small></small></h2>

atha śāstrābhyupagamāditi na nyāyaḥ । tathā satīpsitamvādinā sādhyaṃ na sādhanatveneṣṭaṃ 〈।〉 atrāha

<h2 id='511,vi'>511,vi <small><small></small></small></h2>

	anīpsitamasādhyañcedvādinā nyo 'pyanīpsitaḥ ।
	dharmo'sādhyastadā'sādhyaṃ bādhamānaṃ virodhi kim ॥ 71 ॥

<h1 id='3.1.3.1.2'>3.1.3.1.2</h1>

<(2) śabdasyākāṃśaguṇatvanirāsaḥ>

<h2 id='511,vii'>511,vii <small><small>(<a href='docExplore?doc_id=PVA_511,vii_511,viii'>PVA_511,vii_511,viii</a>)</small></small></h2>

nahyākāśaguṇatvamapi vādinepsitamato na sādhyaṃ । prakṛtaparityāgena hi kaḥ prekṣāvān aprakṛtamīpsitatamaṃ kuryāt ।

<h2 id='511,viii'>511,viii <small><small></small></small></h2>

nanu śāstramabhyupagamya tadarthavirodhe svayamuktena hetunā'vaśyameva doṣaduṣṭaḥ । na । prativādīṣṭasya svayañca sādhanāt । na duṣṭa iti pratipāditametat । atha pramāṇavirodho 'pi yadyākāśaguṇatā śabdasya na syādutpattisthāna eva śrūyeta । ākāśaguṇatve tu tadyogādanyatrāpi śrutiḥ । naitadasti । tatraiva tasya grahaṇāt rūpavat । dūrasthitena kasmād gṛhyate । rūpasyāpi tarhi tadākāśaguṇatvaprāptiḥ । api ca । tadākāśamekamanekamiti vā syāt 〈iti〉 । yadyekaṃ yojanasahastrādapi tadguṇasya śrutiḥ syāt । anekatve vadanadeśa eva । tasmānnākāśaguṇatvasya śabde kutaścit pratītiḥ ।

<h2 id='511,ix'>511,ix <small><small>(<a href='docExplore?doc_id=PVA_511,ix^1'>PVA_511,ix^1</a>)  (<a href='docExplore?doc_id=PVA_511,ix^2'>PVA_511,ix^2</a>)</small></small></h2>

nanvākāśaguṇatvamantareṇāvasthānameva na syāt । avaśyaṃ hi padārthena sthitimata 〈।〉 bhāvyaṃ । tatra rūpasparśarasagandhānāṃ pṛthivyādimahābhūtacatuṣṭayamāśrayaḥ । śabdasya tvākāśamanāśri tatvāyogāt । pṛthivyādīnāmapi tarhi ākāśāśritatvameva tata eva hetoḥ । na 〈।〉 guṇatvābhāvāt । tadevāguṇatvamāśritatvena sidhyati । guṇatvañca śabdasyāśritatve pṛthivyādīnāṃ guṇāśritatvādaguṇatvañcet । tadeva na sidhyatyāśrayasyākāśasya sambhave । ākāśāśritaṃ hi rūpādi pṛthivyādi ca bhavet । pṛthivyāde rūpādeścākāśāsamavāyitvāt । pṛthivīsamavetaṃ hi rūpādikaṃ । koyaṃ samavāyo nāma । ekalolībhāvenāvasthānamiti cet । na tarhi śabdasyākāśaguṇatvaṃ tena sahaikalolībhāvenāpratipatteḥ । gandhasya ca pṛthivyā athākāśa upalabhyamānatvāttadāśritaḥ śabdastadeva ca tasya sthānaṃ । tūlakāderapi tarhi tatropalabhyamānatvādākāśāśritatvaṃ tena dhāraṇāt । svayameva labhya <?>〈ghu〉 tvādavasthānamiti cet । śabda<512>syāpi tathā syādityanākāśaguṇatvaṃ । atha tūlakādeḥ pṛthivyapi sthānamākāśe tu sthānannākāśakṛtaṃ vāyunā sandhāritvāt । śabdasyāpyevamiti nākāśaguṇatā । tathāhi ।

<h2 id='512,ii'>512,ii <small><small>(<a href='docExplore?doc_id=PVA_512,ii_512,v'>PVA_512,ii_512,v</a>)</small></small></h2>

	vāyunā preryamāṇasya śabdasyānyatra na śrutiḥ ।
	vāyurevāśrayastasya keyamanyasya kalpanā ॥ 119 ॥ (PVA)

<h2 id='512,iii'>512,iii <small><small></small></small></h2>

yathā hi । vāyunā dhāryamāṇasya tūlakādernna vāyuguṇatā tathā śabdasyāpi ।

<h2 id='512,iv'>512,iv <small><small></small></small></h2>

	yathā ca preryate tūlamākāśe mātariśvanā ।
	tathā śabdo 'pi kiṃ vāyoḥ pratīpaṃ śabdavitkvacit ॥ 120 ॥ (PVA)

<h2 id='512,v'>512,v <small><small></small></small></h2>

atha śabdaḥ prerayitumaśakya eva mātariśvanā guṇena saṃyogābhāvāt । tūlakasya tu pṛthivītvānna virodhaḥ । anyathācchāyātapādirapi preryeta । kathantasya preraṇaṃ dravyasyaiva tadāśritasya preraṇāt 〈।〉

<h2 id='512,vi'>512,vi <small><small>(<a href='docExplore?doc_id=PVA_512,vi_512,ix'>PVA_512,vi_512,ix</a>)</small></small></h2>

	saṃyuktasamavāyena vāyunā preryate yadi ।
	naiṣāpi kalpanā śabde preraṇaṃ viyadaḥ kutaḥ ॥ 121 ॥ (PVA)
	athāpi preryate vyoma tathā sati na niṣkriyaṃ ।
	vyāpinaḥ preraṇā cāsya sambhavatyatidurghaṭam ॥ 122 ॥ (PVA)

<h2 id='512,viii'>512,viii <small><small></small></small></h2>

api ca ।

<h2 id='512,ix'>512,ix <small><small></small></small></h2>

	saṃyuktasamavāyena yadi preraṇamiṣyate ।
	samavāyena kinnāsti samavetasya vāyunā ॥ 123 ॥ (PVA)

<h2 id='512,x'>512,x <small><small>(<a href='docExplore?doc_id=PVA_512,x'>PVA_512,x</a>)</small></small></h2>

vāyuguṇataiva śabdasyāstu taddvāreṇa tasya deśāntaragamanāt । vāyoḥ sparśa eva guṇa iti cet । naikaguṇatvameva dra〈vya〉 syeti niyamaḥ । rūparasagandhasparśavatī pṛthivītyādi parasiddhāntāt । dṛṣṭaśca guṇasyāpi gandhasya vāyunā preraṇaṃ । tatrāpi saṃyuktapṛthivī samavāyādeva preraṇamiti cet । na । tadupalambhe pṛthivyupalambhābhāvāt । tata utpannasya kevalasya vāyunā preraṇe ko virodhaḥ । guṇasya niṣkriyatvāditi cet । tadeva niṣkriyayatvaṃ kevalapreraṇāyāṃ na sidhyati । sakriyatvamapi sahitapreraṇāyāmasiddhamiti cet । na । sahitapreraṇāyā asiddheḥ । guṇasya sakriyatvaṃ kathamiti cet । ayamaparosyaya doṣastu ।

<h2 id='512,xi'>512,xi <small><small>(<a href='docExplore?doc_id=PVA_512,xi_512,xvi'>PVA_512,xi_512,xvi</a>)</small></small></h2>

	yadyayuktaṃ kvacicchāstre guṇatvādi niṣidhyate ।
	yuktamapyatra neṣyeta tadetadrājaśāsanaṃ ॥ 124 ॥ (PVA)
	kiñca na preraṇaṃ nāma nijasthānavināśinām ।
	sakriyatvaṃ na nāmāsti padārthasya vināśinaḥ ॥ 125 ॥ (PVA)
	deśāntare tatsadṛśakṣaṇotpattiguṇena kiṃ ।
	jalakallolagamanaḥ paraiḥ śabdo na kiṃ mataḥ ॥ 126 ॥ (PVA)

<h2 id='512,xiv'>512,xiv <small><small></small></small></h2>

api ca ।

<h2 id='512,xv'>512,xv <small><small></small></small></h2>

	na guṇavyatirekeṇa guṇavān mānasaṅgataḥ ।
	sparśādivyatirekeṇa kimanyadupalabhyate ॥ 127 ॥ (PVA)

<h2 id='512,xvi'>512,xvi <small><small></small></small></h2>

yadi ca gandhaḥ saṃyuktasamavāyena vāyunā bhuvā sahākṛṣyate । śabdo 'pi pṛthivyādiguṇa eva । tataḥ pṛthivyādinā sahaivākṛṣyatāṃ kimākāśakalpanayā ।

<h1 id='3.1.3.1.3'>3.1.3.1.3</h1>

<(3) ākāśasya bhūtatvanirāsaḥ>

<h2 id='512,xvii'>512,xvii <small><small>(<a href='docExplore?doc_id=PVA_512,xvii_513,i'>PVA_512,xvii_513,i</a>)</small></small></h2>

api ca pṛthibyādayo dhāraṇādikarmmaṇā parikalpyatāṃ nāma ākāśantu kathaṃ । avakāśadānādākāśamapīti cet । kimidamavakāśadādannāma । avasthiteravyāghātaḥ 〈।〉 pṛthivyādayaḥ parasparadeśāvasthitivighātakṛtaḥ । tato'vasthānasya dātrāpareṇa kenacinmahābhūtāntareṇa bhavitavyaṃ । tadākāśaṃ ।

<513>

<h2 id='513,i'>513,i <small><small></small></small></h2>

tadapi yatkiñcit । taṃthāhi ।

<h2 id='513,ii'>513,ii <small><small>(<a href='docExplore?doc_id=PVA_513,ii_513,iv'>PVA_513,ii_513,iv</a>)</small></small></h2>

	nāvasthitervighātosti yadi bhūtāntarasthitiḥ ।
	parasparasyābhāve 'pi na vighātostyavasthiteḥ ॥ 128 ॥ (PVA)
	mahābhūtāntarābhāve mahābhūtāntarasthitiḥ ।
	mahābhūtāntarābhāvamātramākaśamucyatām ॥ 129 ॥ (PVA)

<h2 id='513,iv'>513,iv <small><small></small></small></h2>

nanu mahābhūtāntarasya vāyvādeḥ kvāvasthānaṃ yadi nākāśaṃ । nanvākāśasyāpi kvāvasthānaṃ yadi mahābhūtāntaraṃ ma bhavedityanavasthā । athākāśamanādhārasvabhāvamādhāraścānyasyeti cet । vāyuravi tarhyanādhārasvabhāvonyasya cādhāra iti arthāntaraparikalpanā na sādhvī । api ca ।

<h2 id='513,v'>513,v <small><small>(<a href='docExplore?doc_id=PVA_513,v_513,xii'>PVA_513,v_513,xii</a>)</small></small></h2>

	loṣṭhasya kathamādhāro nākāśaṃ patataḥ kvacit ।
	vāyau gatimati vyomnaḥ kathamādhāratāgatiḥ ॥ 130 ॥ (PVA)
	vāyorgatyavibandhaścedākāśānnedamuttaraṃ ।
	gatervibandhābhāvohi vibandhakavinākṛtaḥ ॥ 131 ॥ (PVA)

<h2 id='513,vii'>513,vii <small><small></small></small></h2>

atha ।

<h2 id='513,viii'>513,viii <small><small></small></small></h2>

	ākāśaṃ vyāpi nityañca dhāryatenyena tatkathaṃ ।
	tenānādhāratā tasya paraṃ prati tu dhārakaṃ ॥ 132 ॥ (PVA)
	vyāpitvamātmano 'pyetattadavasthamarūpi ca ।
	tasyaivādhārabhāvaḥ kiṃ paraṃ prati na kalpyate ॥ 133 ॥ (PVA)
	yasyātmā nāsti tādṛkṣastasyākāśena kā kriyā ।
	diśo 'pi vyāpitākāśakṛtyaṃ tābhiḥ prakattyatām ॥ 134 ॥ (PVA)

<h2 id='513,xii'>513,xii <small><small></small></small></h2>

parasparavyāpitāyāmekatvaṃ vyāpināṃ na kim ।

<h2 id='513,xiii'>513,xiii <small><small>(<a href='docExplore?doc_id=PVA_513,xiii_513,xiv'>PVA_513,xiii_513,xiv</a>)</small></small></h2>

nanvākāśa āloka iti vyavahāro nātmādiṣu kathamekatā । 〈nanu〉 yadi vyavahāronurudhyate yathāvyavahārastathā padārthakalpanā tadanurūpaiva yuktā । chidramevākāśam । acchidrakārakābhāve ca tadvyavahāraḥ । yadā cācchidrakāriṇo bhāvastadākāśaṃ kva gatavat । nahi pārśvāpa 〈da〉 śa<?>〈sa〉raṇamucyate vyomnastadabhāve ca tatra cānyatra vā kva gatamākāśaṃ । vinaṣṭañcet । sādhvī nityatā । tatraivāstu iti cet । acchidramākāśamiti ca vyāhataṃ । tatrā pyastyavānyathā tasya padārthasya sthitireva na syāt । atha keyaṃ sthitiḥ । kiṃ dhāryamāṇatā । athāvihanyamānatā । yadi dhāryatā । tadasat । nākāśena ghaṭādayo dhāryante'pi tu bhuvā । 〈atha〉 anupaghātaḥ । tadapyasattyaṃ । yataḥ

<h2 id='513,xiv'>513,xiv <small><small></small></small></h2>

	upaghāto yatastasya tasyābhāvena tasya saḥ ।
	ākāśānnopaghātastu vyaktamākāśacarvaṇam ॥ 135 ॥ (PVA)
	tasmādabhāvo bhūtānāṃ caturṇṇāṃ vyoma kathyate ।
	tadanyatra mahābhūte vyavahārosti na pramā ॥ 136 ॥ (PVA)

<h1 id='3.1.3.1.4'>3.1.3.1.4</h1>

<(4) diṅnirāsaḥ>

<h2 id='513,xvi'>513,xvi <small><small>(<a href='docExplore?doc_id=PVA_513,xvi_514,ii'>PVA_513,xvi_514,ii</a>)</small></small></h2>

anena digapi vyākhyātā । tasyā api vyāpitāyāṃ nāvakāśadānādikaṃ । tathāhi ।

<h2 id='513,xvii'>513,xvii <small><small></small></small></h2>

	vyāpitvena pratīcyādipratyayo netaratvataḥ ।
	gatirnnāstyaparā tasyāstadabhāvaprasaṅgataḥ ॥ 137 ॥ (PVA)

<h2 id='513,xviii'>513,xviii <small><small></small></small></h2>

yadi vyāpitvaṃ diśaḥ । saiva pūrvā tatonyatra vyavasthitasya kathaṃ parā । atha tatrobhayarūpatā tathā satyubhayapratyayaprasaṅga ।

<h2 id='513,xix'>513,xix <small><small></small></small></h2>

atha pratiniyatavyañjakābhāvāt kāpyavasthā diśobhivyajyatenekāvasthāyāḥ । thāya pitṛputrādirūpasya svarūpasyāpi pitrāditvābhivyaktiḥ putrāditvāpekṣayā ।

<514>

<h2 id='514,i'>514,i <small><small></small></small></h2>

tadapyasadyataḥ ।

<h2 id='514,ii'>514,ii <small><small></small></small></h2>

	avasthāyā diśo vyaktirnniyatāyā yatonyataḥ ।
	tata eva hi bhāvānāmavasthā pūrvatādivat ॥ 138 ॥ (PVA)

<h2 id='514,iii'>514,iii <small><small>(<a href='docExplore?doc_id=PVA_514,iii'>PVA_514,iii</a>)</small></small></h2>

yata eva pūrvāparadeśavyavasthitapuruṣāpekṣayā 〈i〉ta〈ra〉sya parāditā digbhāgasya tata eva bhāvānāmeva seti kinnābhyupeyate । pūrvadeśāvasthitatvāt puruṣādīnāṃ pūrvatā deśasya deśāntarāpekṣayā tasyāpi punarādityādyapekṣayeti kimanyadikparikalpanena । ādityādinā digabhivyajyate । tena cādityasya pūrvatāditā । tadidamitaretarāśrayadoṣaḥ । tāvanmātreṇa ca vyavahāraḥ prasiddhaḥ kimanyāpekṣāparikalpanāprayāsena ।

<h2 id='514,iv'>514,iv <small><small>(<a href='docExplore?doc_id=PVA_514,iv_514,vii'>PVA_514,iv_514,vii</a>)</small></small></h2>

nanvapekṣāmantareṇāpi ṛjvetadi 〈ti〉bhavati vyavahārāt padārthāntarameva dik ।

<h2 id='514,v'>514,v <small><small></small></small></h2>

tadapyasattyaṃ । yataḥ ।

<h2 id='514,vi'>514,vi <small><small></small></small></h2>

	apekṣābhedatastatrāpyasti darśanamṛjviti ।
	atyantābhyāsatonyena vinā paścāttathā gatiḥ ॥ 139 ॥ (PVA)

<h2 id='514,vii'>514,vii <small><small></small></small></h2>

tathā hi tava praguṇametaditi loka upalabhyate vyavahāraḥ । tatotyantābhyāsāt paścāttadanusaraṇenāpekṣāṃ vināpi । kuta etat 〈।〉 tadanvayavyatirekānuvidhānādanyatrāpi nimitta naimittikabhāvagatiḥ । tathāhi ।

<h2 id='514,viii'>514,viii <small><small>(<a href='docExplore?doc_id=PVA_514,viii_514,xi'>PVA_514,viii_514,xi</a>)</small></small></h2>

	samudramadhyamadhyāsya jāyate vibhramo nṛṇāṃ ।
	grahanakṣatradṛṣṭyā tu digvibhāgaviniścayaḥ ॥ 140 ॥ (PVA)
	na nakṣatrādisambandhamātrāddigaparekṣyate ।
	svarūpāpratibhāse hi kathanta 〈dga〉 tirucyate ॥ 141 ॥ (PVA)

<h2 id='514,x'>514,x <small><small></small></small></h2>

tathāhi । pūrvādigiti bhāskarodayasaṅgama eva manasi nilīyate ।

<h2 id='514,xi'>514,xi <small><small></small></small></h2>

nanvādityasyānyathā darśane 'pi digvyāmohavāhimānasānāṃ saiva purvopalakṣitā dik pratibhāti nādittyodayavaśena । tathā hyādittyodayo 'pi paścimadigavalambyavabhāsate ।

<h2 id='514,xii'>514,xii <small><small>(<a href='docExplore?doc_id=PVA_514,xii_514,xiv'>PVA_514,xii_514,xiv</a>)</small></small></h2>

atrāpyucyate ।

<h2 id='514,xiii'>514,xiii <small><small></small></small></h2>

	abhrāntamānasāsaṅgī yatrāstamaya īkṣitaḥ ।
	svabhyastā saiva dik tatra grāmārāmādilakṣitā ॥ 142 ॥ (PVA)

<h2 id='514,xiv'>514,xiv <small><small></small></small></h2>

ya evārāmagrāmādi 〈r〉uttarādidigupalakṣaṇamādityodayādyapekṣayā prāktanāvasthāyāṃ sātatyenopalabdhaḥ tadabhyāsāparānnā dityodayonurudhyate'pi tu tadupalakṣitā saiva digiti dṛḍhavāsanāsaṅgamād vyavahāraḥ । tasmāt 〈।〉

<h2 id='514,xv'>514,xv <small><small>(<a href='docExplore?doc_id=PVA_514,xv_514,xvi'>PVA_514,xv_514,xvi</a>)</small></small></h2>

	anādivāsanāsaṅgasammukhībhūtacetasāṃ ।
	prameyavirahādete pratyayā eva kevalāḥ ॥ 143 ॥ (PVA)

<h2 id='514,xvi'>514,xvi <small><small></small></small></h2>

na khalvatyantamavadhānadānatātparyaparyāsitaparyākulamānaso 'pi digādīnāṃ nijaṃ rūpamavadhārayati । anavadhāritatadrūpa eva 〈tu〉 lokaḥ parāmarśavirahād gatānugatikanyāyāpakṛtamānasatayā tathā vyavaharatīti kimatra kurmmaḥ ।

<h2 id='514,xvii'>514,xvii <small><small>(<a href='docExplore?doc_id=PVA_514,xvii_515,iii'>PVA_514,xvii_515,iii</a>)</small></small></h2>

	anāditvāttu sattyatve nāsti hyasyāpi sattyatā ।
	īśvarādivikalpa 〈।〉 nāmapyanādi 〈nta〉 to na kim ॥ 144 ॥ (PVA)
<515>
	tasmādasadvyavastheyaṃ digādīnāṃ vyavasthitiḥ ।
	vyavahāramātramevedaṃ śāstrābhyāsādupāgatam ॥ 145 ॥ (PVA)
	na śāstrāṇāmanāditve sarvesāmeva sattyatā ।
	parasparavirodhena bādhyabādakabhāvataḥ ॥ 146 ॥ (PVA)

<h2 id='515,iii'>515,iii <small><small></small></small></h2>

tasmātpadārthānāmeva parasparāpekṣayā pūrvaḥ para ityādi nāmavyavahārārthamuparacayanti sma vṛddhāḥ । anāditvādvā saṃskārasya pūrvavyavahāra eva prabodhamupagatastathā vyavahārayataḥ ।

<h1 id='3.1.3.1.5'>3.1.3.1.5</h1>

<(5) kālanirāsaḥ>

<h2 id='515,iv'>515,iv <small><small>(<a href='docExplore?doc_id=PVA_515,iv'>PVA_515,iv</a>)</small></small></h2>

sa eva ca svabhāvo bhedena nirddiśmānaḥ kālādyākhyāṃ bhajati । tathāhi । āsīdasti bhaviṣyatīti pratyayebhyaḥ devadattāderatītānānāgatakālavyavasthānaṃ । āsītsakāla ityāditaśca kālasyāpi kālāntarevasthānaṃ prasaktamityanavasthā । atha svarū〈pe〉 ṇaiva kālaḥ pūrvo na kālāntarāpekṣayā । tathā digapīti । svabhāvabhūtadharmabhedena tathā vyapadeśa aindrī dik pūrveti । evantarhi 〈।〉 padārthānāmapi vṛkṣādīnāṃ svayameva pūrvatā nāparakālādipūrvatvāpekṣayā । atha kālādeḥ svato na pūrvāditā'pi tu tatsaṃsarggipadārthāpekṣayā । tathāhi ।

<h2 id='515,v'>515,v <small><small>(<a href='docExplore?doc_id=PVA_515,v_515,viii'>PVA_515,v_515,viii</a>)</small></small></h2>

	rājāno ye cirātītā 〈s〉 tatsaṃsargavyapekṣayā ।
	kālo 'pyasau cirātīta iti tatra vyavasthitiḥ ॥ 147 ॥ (PVA)

<h2 id='515,vii'>515,vii <small><small></small></small></h2>

atrocyate ।

<h2 id='515,viii'>515,viii <small><small></small></small></h2>

	atīta bhāvasaṃsargātkālasyātītatā yadi ।
	bhāvasya tadatītatvaṃ tatkālāpekṣayā'patet ॥ 148 ॥ (PVA)
	anyonyasaṃśrayatvena na syādanyatarasthiteḥ ।
	yaugapadyādatītatvaṃ yadi syādanavasthitiḥ ॥ 149 ॥ (PVA)
	na parasparahetutvaṃ yugapadbhāvinordvayoḥ ।
	tayoratha parasmāccettasyāpītyanavasthitiḥ ॥ 150 ॥ (PVA)

<h2 id='515,xi'>515,xi <small><small>(<a href='docExplore?doc_id=PVA_515,xi'>PVA_515,xi</a>)</small></small></h2>

anyacca । yadyākāśaguṇaḥ śabdaḥ । vāyuguṇaḥ sparśaḥ । tejoguṇo rūpaṃ । abguṇo rasaḥ । pṛthivīguṇo gandhaḥ । kalaguṇaḥ ka iti vaktavyameva । tathātmādeḥ । atha kālasya mahatvādikaṃ tadātmādīnāmapi । tataḥ prātisvikaḥ kaścid vaktavyaḥ । atha padārthānāṃ pratibandhābhyanujñe । te〈ca〉kāraṇavaśādevānvayavyatirekataḥ । tasyāpi svakāraṇādityanādiḥ kāla paraṃparā । api ca ।

<h2 id='515,xii'>515,xii <small><small>(<a href='docExplore?doc_id=PVA_515,xii_515,xvi'>PVA_515,xii_515,xvi</a>)</small></small></h2>

	nityasya vyāpinaḥ śaktiḥ pratibandhābhyanujñayoḥ ।
	yadyātmano 'pi sā prāptā neṣṭādanyasya bhinnatā ॥ 151 ॥ (PVA)

<h2 id='515,xiv'>515,xiv <small><small></small></small></h2>

tathāhi । kālo digātmākāśamiti samānametannityāditayā । tataḥ ।

<h2 id='515,xv'>515,xv <small><small></small></small></h2>

	samānadeśakālatve nirvyāpāratvayogataḥ ।
	anena kṛtamanyena neti vaidharmyavit katham ॥ 152 ॥ (PVA)

<h2 id='515,xvi'>515,xvi <small><small></small></small></h2>

tasmādasannevākāśādivādaḥ । tasmādākāśaguṇatvaṃ śabdasya na pramāṇasaṅgataṃ । api ca

<h2 id='515,xvii'>515,xvii <small><small>(<a href='docExplore?doc_id=PVA_515,xvii_516,i'>PVA_515,xvii_516,i</a>)</small></small></h2>

	ākāśavāyuprabhavo hi śabdaḥ kathaṃ na vāyorguṇa ukta eṣaḥ ।
	ākāśa eva śrutirasya tena vyomno guṇatvaṃ pratipanna eṣaḥ ॥ 153 ॥ (PVA)
	jvālādirākāśagato na dṛṣṭaḥ kintadguṇatvaṃ kathitanna tasya ।
	anyo 'pi tasyāśraya ityayuktaṃ dhvanerapi syāt paṭahādiranyaḥ ॥ 154 ॥ (PVA)

<516>

<h2 id='516,i'>516,i <small><small></small></small></h2>

yadi yo yatrasthatayā pratīyate sa tadguṇaḥ jvālādikamapi kinnākāśaguṇaḥ । tasyānyo 'pi kuḍyakāṣṭhādika āśraya iti tatrasthatayā pratīyamāno nākāśaguṇaḥ ।

<h2 id='516,ii'>516,ii <small><small>(<a href='docExplore?doc_id=PVA_516,ii'>PVA_516,ii</a>)</small></small></h2>

tadasat । ubhayasthatve bhavatūbhayaguṇaḥ । dhvanerapi paṭahaśaṅkhādayaḥ kiṃ nāśrayaḥ । deśāntare śrūyamāṇatvāditi cet । ālokāderapi samānametat । āśraye 'pi maṇyādau tasyopalaṃbhāditi cet । kvathyamānadravyaśabde 'pi samānametat । tasmānnākāśaguṇatvaṃ śabdasya । tatrasthatopalabdherapi tatrasthālokavat । na cākāśasya sthāpakatvamapratighatvāt । ākāśamarūpyanidarśanamapratighaṃ । āloke satyākāśaṃ prajñāyate yatrāloka eva tatrākāśaprajñapteḥ prajñaptimadākāśaṃ । tasmādākāśaguṇaḥ śabda iti na subhāṣitaṃ । tasmānnākāśaguṇatvabādhane kaściddoṣaḥ ।

<2. anyathā "svayaṃ" śabdo'narthakaḥ>

<h1 id='3.1.3.2.0'>3.1.3.2.0</h1>

<h2 id='516,iii'>516,iii <small><small>(<a href='docExplore?doc_id=PVA_516,iii_516,vi'>PVA_516,iii_516,vi</a>)</small></small></h2>

api ca ।

<h2 id='516,iv'>516,iv <small><small></small></small></h2>

	pakṣalakṣaṇabāhyārthaḥ svayaṃ śabdo 'pyanarthakaḥ ।

<h2 id='516,v'>516,v <small><small></small></small></h2>

svayaṃ śabdo hi śāstrakāreṣṭasya śāstrābhyupagamāt sādhyatāprāptiriti tannivṛtyartha eva । nānyadasya prayojanaṃ । yadi punastasyāpi sādhyatā । vyarthataiva tasya syāt । tathā sati pakṣalakṣaṇāsaṅgatatvāt ।

<h2 id='516,vi'>516,vi <small><small></small></small></h2>

	śāstreṣvicchāpravṛttyartho yadi śaṅkā kuto nviyaṃ ॥ 72 ॥
	so'niṣiddhaḥ pramāṇena gṛhṇan kena nivāryate ।
	niṣiddhaścet pramāṇena vāvā kena pravarttyate ॥ 73 ॥
	pūrvamapyeṣa siddhāntaṃ svecchayaiva gṛhītavān ।
	kathañcidanyaṃ na punargrahītuṃ labhate na kiṃ ॥ 74 ॥

<h2 id='516,ix'>516,ix <small><small>(<a href='docExplore?doc_id=PVA_516,ix_516,x'>PVA_516,ix_516,x</a>)</small></small></h2>

yadi prekṣāpūrvakārī prapattā parīkṣaiva tasya nimittaṃ śāstrābhyupagamasya । tataḥ kathaṃ śāstreṣvicchāpravṛttyarthaṃ svayaṃgrahaṇaṃ 〈।〉 na ca sarvameva śāstraṃ parīkṣākṣamaṃ tataḥ pramāṇabādhitā pariśuddhena pravṛttereveti kuta icchāpravarttanasya sambhavaḥ । yataḥ ।

<h2 id='516,x'>516,x <small><small></small></small></h2>

	necchāmātrāt pravarttante prekṣāpūrvakriyākṛtaḥ ।
	vimṛśyakāritā puṃsāṃ sudhiyāṃ prathamaṃ padam ॥ 155 ॥ (PVA)
	aprekṣāpūrvakārī cettasyecchaiva nibandhanaṃ ।
	prathamopagamastasya tāvanmātrapravarttitaḥ ॥ 156 ॥ (PVA)
	tatastadvaddvitīyo 'pi tṛtīyo 'pi bhaviṣyati ।
	tadarthameṣā śikṣā cet necchetyeva sa śikṣyatām ॥ 157 ॥ (PVA)

<h2 id='516,xiv'>516,xiv <small><small>(<a href='docExplore?doc_id=PVA_516,xiv'>PVA_516,xiv</a>)</small></small></h2>

yadi śāstramicchayā grahītavyamityayameva nyāyaḥ । svavacanena kathyate pūrvavadidamapi tvayecchayaiva grāhyaṃ tadā "parīkṣya yuktaṃ grahaṇaṃ necchāmātramatra trāṇa" miti nyāyadarśanaṃ yuktamicchāpravarttanavirodhi । tasmāt svayaṃ grahaṇamayuktameva yadi śāstradṛṣṭaṃ sādhyaṃ । evantarhi svayamiṣṭārthasādhane 'pi śāstrārthaṃ parityajya yadi pramāṇabādhā na tatra pravartteta kaścit । abādhanaṃ cedicchayā svayameva pravarttate । kiṃ svayaṃgrahaṇena ।

<517>

<h2 id='517,i'>517,i <small><small>(<a href='docExplore?doc_id=PVA_517,i_517,iii'>PVA_517,i_517,iii</a>)</small></small></h2>

parihāraḥ ।

<h2 id='517,ii'>517,ii <small><small></small></small></h2>

	dṛṣṭervipratipattīnāmatrākārṣīt svayaṃ śrutim ।
	iṣṭākṣatimasādhyatvamanavasthāñca darśayan ॥ 75 ॥

<h2 id='517,iii'>517,iii <small><small></small></small></h2>

vipratipattinirākaraṇārthaṃ sakalameva śāstraṃ tatotrāpi śāstradṛṣṭaṃ sādhyamiti vipratipattinirākaraṇam । kena nyāyeneti cet । iṣṭākṣatyasādhyatānavasthādarśanena । nahi śāstradṛṣṭabādhanepoṣṭasya kṣatiḥ । anāntarīyakatayāpi na sādhyaṃ । anāntarīyakatve 'pi tatsādhane'navasthāprasaṅga iti nyāyaḥ svayaṃgrahaṇena darśyate ।

<h2 id='517,iv'>517,iv <small><small>(<a href='docExplore?doc_id=PVA_517,iv_517,vi'>PVA_517,iv_517,vi</a>)</small></small></h2>

tasmādasadetat ।

<h2 id='517,v'>517,v <small><small></small></small></h2>

	samayāhitabhedasya parihāreṇa dharmiṇaḥ ।
	prasiddhasya gṛhītyarthaṃ jagādānyaḥ svayaṃ śrutiṃ ॥ 76 ॥

<h2 id='517,vi'>517,vi <small><small></small></small></h2>

śāstreṇa racito bheda ākāśaguṇatvalakṣaṇo yasya dharmiṇastatparihāreṇa svayameva prasiddho na śāstrakāreṇa sādhito yo dharmī tasya parigraho yathā syāditi svayaṃgrahaṇaṃ । tathāhi । svayameva yo dharmī vyavasthito nānyena vyavasthāpitaḥ sa dharmī bhavati nānya ityarthādupapannametat ।

<h2 id='517,vii'>517,vii <small><small>(<a href='docExplore?doc_id=PVA_517,vii_517,xii'>PVA_517,vii_517,xii</a>)</small></small></h2>

tadasat । yataḥ ।

<h2 id='517,viii'>517,viii <small><small></small></small></h2>

	vicāraprastutereva prasiddhaḥ siddha āśrayaḥ ।
	svecchākalpitabhedeṣu padārtheṣvavivādataḥ ॥ 77 ॥

<h2 id='517,ix'>517,ix <small><small></small></small></h2>

vicāro hi nityānityādirūpatayā kvacid dharmiṇi kriyamāṇaḥ siddharūpe kriyate । yasya tu yadeva rūpaṃ sādhayitavyaṃ । tatra tadeva tāvad vicāryatāṃ, asiddhe dharmiṇi sādhanāsambhavāt ।

<h2 id='517,x'>517,x <small><small></small></small></h2>

atha śabdarūpaṃ siddhameva । tadeva tarhi dharmitvenopādātavyaṃ । kimasiddhaviśeṣaṇopādānena । atha tathā bhūta 〈evecchā〉vādino'nityatāṃ sādhayituṃ ।

<h2 id='517,xi'>517,xi <small><small></small></small></h2>

asadetat । yataḥ ।

<h2 id='517,xii'>517,xii <small><small></small></small></h2>

	śrotustatrānabhiprāyāttasmāttasyāprasiddhitaḥ ।
	ākāśaguṇayuktasya sādhyasya vacanaṃ vṛthā ॥ 158 ॥ (PVA)

<h2 id='517,xiii'>517,xiii <small><small>(<a href='docExplore?doc_id=PVA_517,xiii_517,xvii'>PVA_517,xiii_517,xvii</a>)</small></small></h2>

nahi prekṣāpūrvakāriṇāmanarthikā vacanānāṃ vṛttiḥ । na tāvat prativādināmākāśagaṇatvaviśeṣaṇamanityatvamabhipretaṃ । nāpyanabhipretameva pratijñāmātrāt sidhyati । evaṃ hi anākāśaguṇaḥ śabdo〈'〉nityaḥ kṛtakatvādityapi sidhyedanyo vā yathepsitorthaḥ । athaivameva vādinobhirucitaṃ । tathā sati tathābhūto vivekarahitobhirucimātrapreritaḥ kena nivāryatām ।

<h2 id='517,xiv'>517,xiv <small><small></small></small></h2>

tasmādasadetat ।

<h2 id='517,xv'>517,xv <small><small></small></small></h2>

	asādhyatāmatha prāha siddhādeśena dharmiṇaḥ ।
	svarūpeṇaiva nirddeśya ityanenaiva tadgatam ॥ 78 ॥

<h2 id='517,xvi'>517,xvi <small><small></small></small></h2>

yataḥ ।

<h2 id='517,xvii'>517,xvii <small><small></small></small></h2>

	siddhasādhanarūpeṇa nirddeśasya hi sambhave ।
	sādhyatvenaiva nirddeśya itīdaṃ phalavad bhavet ॥ 79 ॥

<518>

<h2 id='518,i'>518,i <small><small>(<a href='docExplore?doc_id=PVA_518,i'>PVA_518,i</a>)</small></small></h2>

athaivaṃ vyākhyāyeta । na svarūpeṇa dharmī sādhyaḥ । svayameva siddho bhavatīti vacanāt । anyathā svayamvacanena tasya viśeṣaṇaṃ kimarthajātaṃ janayatīti । tathā hi । na tāvaddharmiṇaḥ siddha〈tā〉 mātrapratipādanārtha vacanaṃ vicāraprastāvata eva prasiddhatvāt । tasmāt prasiddha eva bhavati na sādhya iti । asya sādhyatvaniṣedhārthaṃ svayamvacanaṃ । tataḥ sādhyatā na dharmiṇa ityuktaṃ 〈।〉

<h2 id='518,ii'>518,ii <small><small>(<a href='docExplore?doc_id=PVA_518,ii_518,viii'>PVA_518,ii_518,viii</a>)</small></small></h2>

tadapyayuktaṃ । yataḥ ।

<h2 id='518,iii'>518,iii <small><small></small></small></h2>

	prekṣāvānnāstyasau kaścidyaḥsiddhamapi sādhayet ।
	taṃ tadā pratipanneva sādhyatāṃ gamayet kathama ॥ 159 ॥ (PVA)

<h2 id='518,iv'>518,iv <small><small></small></small></h2>

evantarhi svarūpeṇaiveti vacanamanarthakaṃ । vicāraprastuterevāsiddhasya sādhyatvāt । na khalvasiddhaṃ vivādāspadībhavati । tathā ।

<h2 id='518,v'>518,v <small><small></small></small></h2>

sandigdhe hetuvacanād vyasto hetoranāśrayaḥ ।

<h2 id='518,vi'>518,vi <small><small></small></small></h2>

tathā vicārasyāpa । tathā siddho 'pi ।

<h2 id='518,vii'>518,vii <small><small></small></small></h2>

atrocyate । svarūpagrahaṇaṃ hi na siddhanivṛttyarthaṃ sādhanatvena nirddiṣṭasyāsiddhasya nirākaraṇārthatvāt । ata eva svarūpeṇaiveti ।

<h2 id='518,viii'>518,viii <small><small></small></small></h2>

avadhāraṇamevaikaṃ phalavat pratipāditaṃ ।

<h2 id='518,ix'>518,ix <small><small>(<a href='docExplore?doc_id=PVA_518,ix'>PVA_518,ix</a>)</small></small></h2>

anyathā dvayamapi pratipādanīyaṃ bhedena । kimarthantarhi siddhasādhanarūpeṇetyuktaṃ । siddharūpeṇa dharmiṇo'siddhasya । tathā dharmasya sādhanarūpeṇeti vyākhyātavyaṃ । sa ca siddharūpeṇa nirddeśo dharmiṇaḥ kevalasya yathā samavāyikāraṇamātmā । tathā ākāśaguṇaḥ śabdo 〈'〉 nitya iti dharmiviśeṣaṇatvena । atha yatra dharmiviśeṣaṇaṃ tatrākāśaguṇaḥ śabdo'nitya iti vacanāt । kathamavagatamanityatvaṃ nākāśaguṇatvamiti । kimanityo yaḥ śabdaḥ sa ākāśaguṇo'thākāśaguṇo yaḥ yo'nitya iti । tadetadapi prakaraṇādavagantavyaṃ । śabdasya sādhāraṇatve 'pi ca tathā ca pratipāditaṃ । kathantarhi śrāvaṇaḥ śabda iti svarūpagrahaṇasya vyavacchedyaṃ darśitaṃ । avadhāraṇārthatve hi tadayuktaṃ ।

<h2 id='518,x'>518,x <small><small>(<a href='docExplore?doc_id=PVA_518,x_518,xi'>PVA_518,x_518,xi</a>)</small></small></h2>

sattyametat । tathāpi tadanyārthaṃ kṛtamanyārthamapi bhavatītyabhyupagamya taduktam । athāpi kuryāt sādhyaṃ tathāpi svarūpagrahaṇasya vyāvarttakatvādadoṣaḥ । nirākṛtasya kathaṃ prāptistatra vivādadarśanāt । tacca paścāt pratipādayiṣyāmaḥ ।

<h2 id='518,xi'>518,xi <small><small></small></small></h2>

	anumānasya sāmānyaviṣayatvaṃ ca varṇṇitaṃ ।
	ihaivaṃ na hyanukte 'pi kiñcitpakṣe virudhyate ॥ 80 ॥

<h2 id='518,xii'>518,xii <small><small>(<a href='docExplore?doc_id=PVA_518,xii_518,xiv'>PVA_518,xii_518,xiv</a>)</small></small></h2>

sāmānyaviṣayamanumānamiti pratipāditamā cā rye ṇa । na ca dharmī siddhaḥ tadanyo vā sādhyamānaḥ sāmānyaṃ । tataḥ svayaṃgrahaṇena yadi nāma na dharmī sādhyatve 〈na〉 parihṛtastathāpi na doṣaḥ । svalakṣaṇatvenaiva parihārāt ।

<h2 id='518,xiii'>518,xiii <small><small></small></small></h2>

api ca ।

<h2 id='518,xiv'>518,xiv <small><small></small></small></h2>

	kuryācceddharmiṇaṃ sādhyaṃ tataḥ kiṃ tanna śakyate ।
	kasmāddhetvanvayābhāvānnanu doṣastayorayam ॥ 81 ॥
<519>
	uttarāvayavāpekṣo na doṣaḥ pakṣa iṣyate ।
	tathā hetvādidoṣo 'pi pakṣadoṣaḥ prasajyate ॥ 82 ॥
	sarvaiḥ pakṣasya bādhātastasmāttanmātraliṅginaḥ ।
	pakṣadoṣā matā nānye pratyakṣādivirodhavat ॥ 83 ॥

<h2 id='519,iii'>519,iii <small><small>(<a href='docExplore?doc_id=PVA_519,iii_519,iv'>PVA_519,iii_519,iv</a>)</small></small></h2>

nanu 〈।〉

<h2 id='519,iv'>519,iv <small><small></small></small></h2>

sādhyatvenepsitaḥ pakṣo viruddhārthānirākṛta iti pakṣalakṣaṇaṃ । tatra yadi dharmiṇameva sādhyaṃ kuryāt ko doṣaḥ । atha dharmī sādhayitumaśakyaḥ svalakṣaṇasyāsādhyatvāt । dharmisattāyāṃ hi 〈sādhyāyāṃ〉 svalakṣaṇasya sādhanaṃ bhavet । hetorviśeṣeṇānvayābhāvāt । hetoreva tarhi tatra 〈।〉 śaktiradṛṣṭāntatvāt । tatonyasya doṣonyasya doṣa iti na yuktaṃ ।

<h2 id='519,v'>519,v <small><small>(<a href='docExplore?doc_id=PVA_519,v'>PVA_519,v</a>)</small></small></h2>

atha pakṣasyāpyasau doṣa evāsiddhyarhatvāt । evantarhi sarvo hetudoṣaḥ pakṣadoṣo bhavet । taddoṣeṇa pakṣasyaivāsiddhyarhattvāt । atha yatra pakṣe heturanyaḥ sādhakaḥ saṃbhavati yathā'nityaḥ śabda iti tatra hetudoṣaścākṣuṣatvādityādau tathāhi । na pakṣasyāsādhanārhatādoṣo'nyena hetunā sādhanāt । yatra tu kaścidapi na hetuḥ sa pakṣasya doṣaḥ । sambhavī hi svābhiprāyaḥ 〈। sa〉 pakṣavacanena nidarśanīyaḥ । sa yathā pramāṇavādhāyānna sambhavati tathā svalakṣaṇatve 'pi । tataḥ pakṣadoṣa evāyamiti nyāyaḥ ।

<h2 id='519,vi'>519,vi <small><small>(<a href='docExplore?doc_id=PVA_519,vi_519,ix'>PVA_519,vi_519,ix</a>)</small></small></h2>

atrocyate ।

<h2 id='519,vii'>519,vii <small><small></small></small></h2>

	asambhavitvaṃ pakṣasya kimidaṃ hetvapekṣayā ।
	atha svagatamevāsya tadetad dvayamapyasat ॥ 160 ॥ (PVA)
	hetusaṅgāt sa doṣaśceddhetoreva sadoṣatā ।
	svagatastu na doṣoyaṃ darśanenāsya sādhanāt ॥ 161 ॥ (PVA)

<h2 id='519,ix'>519,ix <small><small></small></small></h2>

yadi svabhāvata evāsiddhyarhatā pratyakṣato 'pi na sidhyet । anumānānna sidhyatīti cet । anumānasyaiva tarhi sa doṣaḥ । ata eva siddho 'pi dharmī yadi sādhyaḥ kriyet । tatrāpi hetudoṣa eva । hetostatrāpyananvayāt 〈।〉 siddhasādhyatādoṣastvanumānena siddhe sa ca pakṣadoṣa eva । pratyakṣasiddhe tu svalakṣaṇe hetudoṣonvayābhāvāt । tatrāpyātmana eva pratyakṣasiddhe tūbhayostu siddhasādhyatālakṣaṇaḥ pakṣadoṣa eva ।

<h2 id='519,x'>519,x <small><small>(<a href='docExplore?doc_id=PVA_519,x_519,xi'>PVA_519,x_519,xi</a>)</small></small></h2>

tasmāt svayamanumānena siddhaḥ paraṃprati pakṣaḥ । āgamasiddhastvapakṣa eva pratyakṣasiddhavat ।

<h2 id='519,xi'>519,xi <small><small></small></small></h2>

nanu pratyakṣāsiddhe svalakṣaṇe hetudoṣādapakṣatā । āgama siddhe tu kathaṃ sāmānyamāgamasya viṣayaḥ 〈।〉 sāmānyena cānvayostyeva tatkathaṃ pakṣadoṣaḥ । nanvetadevoktaṃ hetudoṣāt pakṣadoṣaḥ । kinna tarhi tanmātrabhāvitvāt । atra ca tanmātrabhāvitvamasti । tathāhi 〈।〉

<h2 id='519,xii'>519,xii <small><small>(<a href='docExplore?doc_id=PVA_519,xii_520,i'>PVA_519,xii_520,i</a>)</small></small></h2>

	yadyāgamena siddhoyaṃ hetunā kiṃ prayojanaṃ ।
	āgamena prasiddhe tu kathamāgamasiddhatā ॥ 162 ॥ (PVA)

<h2 id='519,xiii'>519,xiii <small><small></small></small></h2>

atha paraṃ pratyasiddho 'pi svayamāgamāt siddhaḥ ।

<h2 id='519,xiv'>519,xiv <small><small></small></small></h2>

tadapyasat । yataḥ ।

<h2 id='519,xv'>519,xv <small><small></small></small></h2>

	yadyāgamasya prāmāṇyaṃ paraṃpratyapi siddhatā ।
	athāgamasyāprāmāṇyaṃ dvayaṃ pratyapyasiddhatā ॥ 163 ॥ (PVA)

<h2 id='519,xvi'>519,xvi <small><small></small></small></h2>

tasmāt svayamanumānasiddha eva pakṣaḥ ।

<520>

<h2 id='520,i'>520,i <small><small></small></small></h2>

nanu pratyakṣasiddho 'pyagniḥ svayaṃ paraṃprati kiṃ na pakṣaḥ । na । tena rūpeṇāpakṣatvāt । sāmānyarūpeṇa hyasau pakṣo na viśeṣa(pakṣe)<?>〈rūpe〉ṇa । anyena tu svarūpeṇa tasya na pratyakṣasiddhatā । tasmāt pratyakṣasiddhe'numānameva nāstīti sthitametat । yadyevamayaṃ sa gaḍupraveśe〈'〉 kṣinirgamaḥ । yadi pratyakṣasiddhe nānumānaṃ tadā tadasiddhe sutarāmeva । pratyakṣapūrvakatvādanumānasya । tathānumānaviṣaye 'pi na pratyakṣamiti kathaṃ pratyakṣabādhitaḥ pakṣaḥ । bādhanañca nāma nārthasya dhvaṃsanaṃ api tu nāstīti jñāpanaṃ । tatra yāvān kaścit pratiṣedhaḥ sa sarvonupalabdherityanupalabdhibādhanādanumānabādhanameva । tathā coktaṃ । tasyābhāvaviṣayatvavirodhāt ।

<h2 id='520,ii'>520,ii <small><small>(<a href='docExplore?doc_id=PVA_520,ii'>PVA_520,ii</a>)</small></small></h2>

tatrocyate । yaduktaṃ pratyakṣapūrvakamanumānamiti । tatra na sāmānyaviṣaye pratyakṣapūrvakaṃ api tu yatra sāmānyegnitvādau sādhye tad vyaktiviṣayaṃ na pratyakṣaṃ tatrānumānaṃ na pravarttate । tadvyaktipravṛttapratyakṣapūrvakatvādanumānasya । sāmānye tu yadi pratyakṣavṛttiḥ kiṃ tatrānumānena । tadeva svalakṣaṇamanumānena sādhyamānaṃ sāmānyarūpatāṃ bhajeta । svalakṣaṇameva sāmānyaṃ viśeṣeṇāpratīyamānaṃ । tadayamevārthaḥ pratyakṣaviṣayenumānamanumānena pratīyamānaṃ pratyakṣameva na bhavatīti । tataḥ । tat 〈pratyakṣeṇa〉 pratipannamagnirhi mahānasādau pratyakṣapratipanna eva 〈।〉 pratyakṣabādhitaḥ pakṣa ityatrāyamevārthaḥ । tadviparyayavyaktau pratyakṣasya pravṛttatvāt । yatra ca na vyaktistatra tatsāmānyamasambhavyeva vyaktivyaṅgyatvāt sāmānyasya । api cāśrāvaṇaḥ śabda iti svalakṣaṇapratiṣedha eva pakṣa iti pratipādayiṣyate । pratiṣedhanirākaraṇe ca yadviṣayasya pratiṣedhastenaiva nirākaraṇaṃ gamyeta tadaviruddhatvādanyasya ।

<h2 id='520,iii'>520,iii <small><small>(<a href='docExplore?doc_id=PVA_520,iii'>PVA_520,iii</a>)</small></small></h2>

nanu pratyakṣaṃ kathamanumānena nirākarttumāśakyate । anumānaśabdā viṣayatvāttasya । ata eva nirākārako sambandhābhidhāyīti nirākriyate । athavā dṛśyavikalpyārthayorekādhyavasāyādadoṣaḥ । tasmānna siddhasya dharmiṇaḥ sādhyatayā pakṣadoṣaḥ । tatra hetoreva duṣṭatvāt । na ca hetudoṣeṇa doṣo yaḥ sa pakṣadoṣo hetudoṣatayā tasya hetulakṣaṇenaiva nirākaraṇāt । na ca hetulakṣaṇena nirākṛtaṃ pakṣalakṣaṇenāpi nirākarttavyaṃ । vyarthatvādaviṣayatvācca ।

<h2 id='520,iv'>520,iv <small><small>(<a href='docExplore?doc_id=PVA_520,iv_520,vii'>PVA_520,iv_520,vii</a>)</small></small></h2>

	hetvādilakṣaṇairbbādhyaṃ muktvā pakṣasya lakṣaṇaṃ ।
	ucyate parihārārthamavyāptivyatirekayoḥ ॥ 84 ॥

<h2 id='520,v'>520,v <small><small></small></small></h2>

hetudṛṣṭāntalakṣaṇena nirākṛtaṃ doṣaṃ muktvā'nyadoṣaparihārāya pakṣalakṣaṇamucyate । yataḥ sakalameva lakṣaṇamavyāptivyatirekayoḥ parihārāya । na cānyena lakṣaṇena yaḥ parihṛto doṣastadaparihāre 'pi lakṣaṇasyāvyāptyativyāptitā bhavet । 〈e〉tāvadeva lakṣaṇamastu kimanyena 〈।〉 yadarthaṃ tatkṛtaṃ tasyānyena parihārādanarthakaṃ svayaṃgrahaṇaṃ । kena 〈tarhi〉 tadavyāptivyatirekayornnirākaraṇaṃ ।

<h2 id='520,vi'>520,vi <small><small></small></small></h2>

atra brūmaḥ ।

<h2 id='520,vii'>520,vii <small><small></small></small></h2>

	svayaṃ nipātarupākhyā vyatirekasya bādhikāḥ ।
	sahānirākṛteneṣṭaśrutiravyāptibādhanī ॥ 85 ॥

<521>

<h2 id='521,i'>521,i <small><small>(<a href='docExplore?doc_id=PVA_521,i^1'>PVA_521,i^1</a>)  (<a href='docExplore?doc_id=PVA_521,i^2'>PVA_521,i^2</a>)</small></small></h2>

etāvataiva paripūrṇṇa lakṣaṇaṃ kimanyena । svayamiti yadi na kriyeta śāstrakāreṣṭasyāpi sādhyatāprasaṅgaḥ । nipātasyākaraṇe sādhanatvena nirddiṣṭasyāsiddhasya 〈।〉 svarūpeṇetyakaraṇe siddhasya dharmiṇaḥ । aparastu doṣo nāstyeva tadarthaṃ svayaṃgrahaṇaṃ । anarthakamadoṣaparihārārthatvāt । kimarthantarhyanirākṛtagrahaṇaṃ 〈।〉 nirākṛtamapi yadi kaścit sādhyaṃ kuryāttatrāpi hetudoṣa eva bhaviṣyati । tenaiva nirākaraṇāditi cet । na । sahānirākṛtena vyatirekasya bādhanāditi bhāvaḥ । na hyanirākṛtapadamantareṇa vyatireko bādhituṃ śakyaḥ । hetulakṣaṇenaiva tasya doṣasya bādhanāditi cet । na । pakṣamātrabhāvitvāttasyetyadoṣaḥ । sa hetoḥ । yadīṣṭo 'pi nirākṛto na pakṣaḥ kimarthantarhīṣṭagrahaṇamityāha । "iṣṭaśrutiravyāptibādhinī" । nahi nirākṛtameva vyāptamiṣyate । anirākṛtasyāpi vyāptiviṣayasya saṃbhavāt । athavā । "iṣṭaśrutiravyāptibādhanīti" vacanād vyāptyarthā tato nirākṛtamapi vyāpyeta । tadāha । "sahānirākṛtena" 〈।〉 yadi nirākṛtapadaṃ na kriyeta bhavettasyāpi vyāptiriṣṭagrahaṇāt sahatvanirākṛtapade na kutaḥ sambhavaḥ । tasmād yadi śāstradṛṣṭo 'pyarthaḥ sādhyastadetāvataiva lakṣaṇena svayaṃ śabdarahitena gataṃ kimapareṇa । tatra 〈।〉

<h2 id='521,ii'>521,ii <small><small>(<a href='docExplore?doc_id=PVA_521,ii_521,v'>PVA_521,ii_521,v</a>)</small></small></h2>

	sā〈dhyā〉bhyupagamaḥ pakṣalakṣaṇaṃ teṣvapakṣatā ।
	nirākṛte bādhanataḥ śeṣe'lakṣaṇavṛttitaḥ ॥ 86 ॥

<h2 id='521,iii'>521,iii <small><small></small></small></h2>

idamatrārthasya tattvaṃ 〈।〉 sādhyasyābhyupagamaḥ pakṣa ityarthaḥ । nirākṛtādīnāmapyabhyupagama iti teṣāmapi pakṣatā bhavet । tannirākṛte bādhanāt । śeṣe ca 〈।〉 siddhādau lakṣaṇasyaivāpravarttanāditi lakṣaṇamiṣṭa eva pravarttate nānyatreti ।

<h2 id='521,iv'>521,iv <small><small></small></small></h2>

tadetadasat । kimanena pratipāditena vidheyaṃ kimatreti vidheyapratipādanañcet । tanna 〈।〉 vidheyasya prāgeva pratipādanāt ।

<h2 id='521,v'>521,v <small><small></small></small></h2>

asiddhāsādhanārthoktavādyabhyupagamagraha iti tasyaivopasaṃhāra ityapi na puṣṭam । yasya hyayamarthotreti pratipādanaṃ tatra kimupasaṃhāreṇa ।

<h1 id='3.1.3.2.1'>3.1.3.2.1</h1>

<(vārttikalakṣaṇam)—>

<h2 id='521,vi'>521,vi <small><small>(<a href='docExplore?doc_id=PVA_521,vi_521,viii'>PVA_521,vi_521,viii</a>)</small></small></h2>

apare punarāhuḥ । vārttikakārasyaiveyaṃ svayaṃ pakṣalakṣaṇasya kṛtiḥ । tathāhi । "sutrāṇāmanupapatticodanā tatparihāro viśeṣābhidhānaṃ ceti vārttikalakṣaṇaṃ" 〈।〉 tadetadviśeṣābhidhānaṃ ।

<h2 id='521,vii'>521,vii <small><small></small></small></h2>

tadapyasat । sādhyābhyupagama iti sādhanatveneṣṭasya śāstrakāreṣṭasya ca prāptiranivāritaiva ।

<h2 id='521,viii'>521,viii <small><small></small></small></h2>

atha sādhyatveneti khyāyate । na ca sādhyatveneṣṭiḥ sādhanatveneṣṭasya ।

<h2 id='521,ix'>521,ix <small><small>(<a href='docExplore?doc_id=PVA_521,ix'>PVA_521,ix</a>)</small></small></h2>

tadapyasat । sādhyatvenāpi tadiṣṭameva । atha sādhyatvenaivābhyupagama ityavadhāryate । tadā sādhanatvenābhyupagatasya nivṛttyarthametaditi । nānukto 'pīcchayāvyāptaḥ sādhyaḥ syāt । atha sādhyatvenābhyupagamaḥ pakṣa eva । tathā sati sādhanatvenopagatasyāpi sādhyatvenābhyupagame bhavetpakṣatā । nahi tadānīmubhayāsaṃbhavo na hyayamekāsaṃjñādhikāraḥ śāstrakāreṣṭasyāpi prāpnoti । tatrāpyabhyupagamāt । atha pratyāsattervādina evābhyupagamaḥ ।

<522>

<h2 id='522,i'>522,i <small><small>(<a href='docExplore?doc_id=PVA_522,i_522,iv'>PVA_522,i_522,iv</a>)</small></small></h2>

tadapyasat । śāstrakāreṣṭasyāpi vādinābhyupagatatvāt । kiñca vyāpternyāyāditi kinnābhyupagamyate । buddhikṛtapratyāsattiśca śāstrakāreṣṭe 'pi bhavatīti । anaikāntikatāpratyāsatternnirākṛte 'pi ca sādhyābhyupagame prāptiḥ ।

<h2 id='522,ii'>522,ii <small><small></small></small></h2>

nanu nirākṛte bādhanataḥ sādhyābhyupagamābhāvāt sādhanamarhati sādhya iti ।

<h2 id='522,iii'>522,iii <small><small></small></small></h2>

tada〈pya〉sat । evaṃ hi "sādhyanirddeśaḥ pratijñe" tyapi niravadyaṃ bhavet । lakṣaṇānusārī ca kathamarhānarhavivekavit । tasmādasadetat । evantarhi nyāyamukhapakṣalakṣaṇametat ।

<h2 id='522,iv'>522,iv <small><small></small></small></h2>

sādhyatvenepsitaḥ pakṣo viruddhārthānirākṛta iti ।

<h2 id='522,v'>522,v <small><small>(<a href='docExplore?doc_id=PVA_522,v'>PVA_522,v</a>)</small></small></h2>

atra hyevamucyate । yadi "svayannipātarūpākhyāvyatirekasya bādhikā" । nyāyamukhenedamastīti kathaṃ vyatirekabādhetyāha । "sādhyābhyupagama" ityādi । tatrāpi nirākṛte bādhanataḥ śeṣe'lakṣaṇavṛttito na doṣaḥ । īpsita iti bhūtakālābhidhāyī niṣṭhāpratyaya eva sādhyatayaiveṣyamāṇe na 〈pra〉varttate । tata eva tasya nirākaraṇamiti na doṣaḥ । yadyevamatrāpīṣṭagrahaṇāt sādhanatvenopanyasya nirākaraṇamiti nipātavacanamanarthakaṃ ।

<h2 id='522,vi'>522,vi <small><small>(<a href='docExplore?doc_id=PVA_522,vi_522,x'>PVA_522,vi_522,x</a>)</small></small></h2>

sattyametat ।

<h2 id='522,vii'>522,vii <small><small></small></small></h2>

	svayamiṣṭābhidhānena gatārthe 'pyavadhāraṇe ।
	kṛtyāntenābhisambandhāduktaṃ kālāntaracchide ॥ 87 ॥

<h2 id='522,viii'>522,viii <small><small></small></small></h2>

svayamiṣṭa iti kālāntareṣṭavyavacchedaḥ syād yadi kṛtyāntena pradhānena sambandho na syāt । sa cāsti tataḥ ।

<h2 id='522,ix'>522,ix <small><small></small></small></h2>

kālāntarecchāviṣayīkṛtasyāpi syāt pakṣatā ।

<h2 id='522,x'>522,x <small><small></small></small></h2>

yadevaṃ nyāyamukhe 'pi tannipātavacanaṃ tannivṛttaye karttavyaṃ । atrocyate ।

<h2 id='522,xi'>522,xi <small><small>(<a href='docExplore?doc_id=PVA_522,xi_522,xiii'>PVA_522,xi_522,xiii</a>)</small></small></h2>

ihānaṅgamiṣernniṣṭā tenepsitapade punaḥ ।

aṅgameva tayā〈'〉siddhahetvādi pratiṣidhyate ॥ 88 ॥

<h2 id='522,xii'>522,xii <small><small></small></small></h2>

iha pramāṇasamucyaye pradhānatā kṛtyāntasya nirddeśyaḥ pakṣaḥ 〈।〉 kiṃ bhūtaḥ 〈।〉 iṣṭaḥ । tataḥ kālāntarānurodhaḥ । tadyathā āgato devadatto draṣṭavya iti । tenāvadhāraṇaṃ kālāntareṣṭavyavacchedārthaṃ ।

<h2 id='522,xiii'>522,xiii <small><small></small></small></h2>

ihānaṅgamiṣernniṣṭā tenepsitapade punaḥ aṅgameveti ।

<h2 id='522,xiv'>522,xiv <small><small>(<a href='docExplore?doc_id=PVA_522,xiv_522,xv'>PVA_522,xiv_522,xv</a>)</small></small></h2>

vyastasambandhaḥ । īpsitapade'naṅgaṃ pradhānam । iha punaraṅgameveti vyākhyātavyaṃ ।

<h2 id='522,xv'>522,xv <small><small></small></small></h2>

athavā iha pramāṇasamuccaye'naṅganna bhavati bhūtakālapratipādane । īpsitapade punarnyāyamukhe'naṅgameva । tayā niṣṭayā''siddhahetvādi pratiṣidhyate । tatastatra nipātāvacanaṃ । tasmānna dharmiṇaḥ sādhyatā । pratikṣepārthaṃ svayaṃgrahaṇam । nāpi śāstreṣvicchāpravṛrttthaṃ pūrvoktanyāyāt ।

<523>

<h2 id='523,i'>523,i <small><small>(<a href='docExplore?doc_id=PVA_523,i_523,ii'>PVA_523,i_523,ii</a>)</small></small></h2>

	avācakatvāccāyuktaṃ teneṣṭaṃ svayamātmanā ।
	anapekṣyākhilaṃ śāstraṃ tadabhīṣṭasya sādhyatā ॥ 89 ॥

<h2 id='523,ii'>523,ii <small><small></small></small></h2>

svayaṃ śāstre yatra kvacit stotavyaṃ । svayaṃ prasiddha eva dharmīti ca svayaṃ grahaṇasyāvācakatvādayuktaṃ teneṣṭaṃ nānyena vyākhyātrā svayamātmanā । tasmāda"napekṣya śāstramakhilaṃ tadabhīṣṭasya sādhyatā" ।

<h2 id='523,iii'>523,iii <small><small>(<a href='docExplore?doc_id=PVA_523,iii_523,viii'>PVA_523,iii_523,viii</a>)</small></small></h2>

	tenānabhīṣṭasaṃsṛṣṭasyeṣṭasyāpi hi bādhane ।
	yathā sādhyamabādhātaḥ pakṣahetū na duṣyataḥ ॥ 90 ॥

<h2 id='523,iv'>523,iv <small><small></small></small></h2>

tena śāstrakāreṣṭasaṃsṛṣṭasya bādhane 'pi kevalasādhane sādhyamatikramya bādhanāt pakṣahetvoradoṣaḥ । anyathāpi doṣe'dūṣaṇodbhāvanameva ।

<h2 id='523,v'>523,v <small><small></small></small></h2>

nanu śāstrakāreṣṭabādhane kiṃ tena sādhitena prauḍhatāhāneḥ । uktamatra । "yadi kiñcidityā" di । api ca ।

<h2 id='523,vi'>523,vi <small><small></small></small></h2>

	sarvanāśe samutpanne kiñcidāsāditaṃ varaṃ ।
	ghaṭasya kūpe patane na rajjū kṣepamarhati ॥ 164 ॥ (PVA)

<h2 id='523,vii'>523,vii <small><small></small></small></h2>

tasmāt ।

<h2 id='523,viii'>523,viii <small><small></small></small></h2>

svayaṃ nipātarūpākhyāvyatirekasya bādhikāḥ । sahānirākṛteneti vyākhyātaṃ ।

<h1 id='3.1.3.3'>3.1.3.3</h1>

<3. "sahānirākṛta"-grahaṇaphalam>

<h2 id='523,ix'>523,ix <small><small>(<a href='docExplore?doc_id=PVA_523,ix_523,xv'>PVA_523,ix_523,xv</a>)</small></small></h2>

tatrānirākṛtapadamavaśiṣṭantad vyācaṣṭe ।

<h2 id='523,x'>523,x <small><small></small></small></h2>

	aniṣiddhaḥ pramāṇābhyāṃ sa copagama iṣyate ।

<h2 id='523,xi'>523,xi <small><small></small></small></h2>

kotra nyāyaḥ

<h2 id='523,xii'>523,xii <small><small></small></small></h2>

	saṃdigdhe hetuvacanāt;

<h2 id='523,xiii'>523,xiii <small><small></small></small></h2>

ekena pramāṇena sādhite viparyaye tadabhāve pramāṇasya hetoranāśrayaḥ । tadāha ।

<h2 id='523,xiv'>523,xiv <small><small></small></small></h2>

	vyasto hetoranāśrayaḥ ॥ 91 ॥

<h2 id='523,xv'>523,xv <small><small></small></small></h2>

nanu yadi heturasti sādhakaḥ kasmānna pakṣaḥ । atha na tadā hetoreva sa doṣo bhaviṣyati kimanirākṛtavacanaṃ ।

<h2 id='523,xvi'>523,xvi <small><small>(<a href='docExplore?doc_id=PVA_523,xvi'>PVA_523,xvi</a>)</small></small></h2>

sattyametat 〈।〉 tathāpi pakṣadoṣeṇa prathamameva nirākaraṇe hetudoṣānapekṣameva yathā syāditi pakṣadoṣa evāyaṃ tanmātrabhāvāt । nahi pratyakṣānumānābhyāṃ nirākṛte kaścit sādhanamapekṣyate । tathā sati anāśvāsa eveti tatrāpi sādhake kaḥ samāśvāsaḥ । tasmāt sandigdho hetorviṣayaḥ । sādhakabādhakapramāṇābhāvamātraṃ cātra saṃdehena lakṣyate । na sandehasammukhībhāva eva 〈।〉 asaṃmukhībhūtasandeho 'pyanumānādekasmādagnimavagacchatyeva । athavā yatra sandeha utpādayituṃ śakyaḥ tatra hetuviṣayatvaṃ । na svarūpatadviparyayābhyāṃ sādhakabādhakābhyāṃ niścite ।

<524>

<4. caturvidhā bādhā>

<h1 id='3.1.3.4.0'>3.1.3.4.0</h1>

<h2 id='524,i'>524,i <small><small>(<a href='docExplore?doc_id=PVA_524,i_524,iv'>PVA_524,i_524,iv</a>)</small></small></h2>

yadi pramāṇābhyāmaniṣiddhe hetuvacanaviṣayatā । dvividhaiva tarhi bādhā । kathamācāryaścāturvidhyandarśayati sma ।

<h2 id='524,ii'>524,ii <small><small></small></small></h2>

atrocyate ।

<h2 id='524,iii'>524,iii <small><small></small></small></h2>

	anumānasya bhedena sā bādhoktā caturvidhā ।

<h2 id='524,iv'>524,iv <small><small></small></small></h2>

anumānabādhaiva trividhā darśitā । pratyakṣabādhā caturthīti । caturvidhabādhopadarśanaṃ na dvividhabādhāyā bādhakaṃ । evantarhyāgamaprasiddhibādhanamapi liṅgata evānyathānumānabhedatvābhāvaḥ ।

<(1) śāstrabādhā'kiṃcitkarī>

<h1 id='3.1.3.4.1.0'>3.1.3.4.1.0</h1>

<h2 id='524,v'>524,v <small><small>(<a href='docExplore?doc_id=PVA_524,v_524,ix'>PVA_524,v_524,ix</a>)</small></small></h2>

evametat । yataḥ ।

<h2 id='524,vi'>524,vi <small><small></small></small></h2>

	tatrābhyupāyaḥ kāryāṅgaṃ svabhāvāṅgaṃ jagatsthitiḥ ॥ 92 ॥

<h2 id='524,vii'>524,vii <small><small></small></small></h2>

āptavacanaṃ kāryapratirūpakaṃ svabhāvapratirūpakaṃ prasiddhiḥ । kathaṃ na mukhyametalliṅgamityāha ।

<h2 id='524,viii'>524,viii <small><small></small></small></h2>

	ātmāparodhābhimate bhūtaniścayayuktavāk ।
	āptaḥ svavacanaṃ śāstraṃ caivamuktaṃ samantataḥ ॥ 93 ॥

<h2 id='524,ix'>524,ix <small><small></small></small></h2>

na khalu kaścitpramāṇaprasiddha āptaḥ parasya sakalamanodoṣarahitasya jñātumaśakyatvādasarvadarśinā 〈।〉 vyavahārasaṅkareṇa ca niścetumaśakyatvādanumānataḥ । tasmādagatyābhyupagata āptatayā'ptaḥ paramārthatastu neti । svavacanena sahoktiḥ sāmyadṛṣṭaye kṛtā । yataḥ ।

<h2 id='524,x'>524,x <small><small>(<a href='docExplore?doc_id=PVA_524,x_524,xi'>PVA_524,x_524,xi</a>)</small></small></h2>

	yathātmano'pramāṇatve vacanaṃ na pravarttate ।
	śāstradṛṣṭe tathā nārthe vicārastadanāśraye ॥ 94 ॥

<h2 id='524,xi'>524,xi <small><small></small></small></h2>

yadyātmanaḥ pramāṇatvaṃ nopeyād vacanāpravarttanameva prasaktaṃ । yathā sarvaṃ mithyā vravīmīti । yadi sarvameva mithyā vaktavyaṃ mayeti bhavatobhyupagamaḥ । tadayaṃ bhāṣitasyārtho na madvacanātpratyeyaṃ । na madvacamātkiñcit karttavyamevaṃ tarhi kimātmā parikleśito vayaṃ <?> cāvacane 'pyasyārthasya siddhatvāt । yadapi durvaidagdhyāvadhūtadhiyo'dhītaṃ tadapyavadhūtameva ।

<h2 id='524,xii'>524,xii <small><small>(<a href='docExplore?doc_id=PVA_524,xii_524,xv'>PVA_524,xii_524,xv</a>)</small></small></h2>

	yathā sarvaṃ mithyā pabravīmīti naitadeva niṣidhyate ।
	tasya mithyābhidhāne hi prakrāntortho na sidhyatī ॥ 65 ॥
	ti

<h2 id='524,xiii'>524,xiii <small><small></small></small></h2>

yataḥ ।

<h2 id='524,xiv'>524,xiv <small><small></small></small></h2>

	kālatrayaniṣedhe 'pi na〈cai〉tat saṅgataṃ vacaḥ ।
	aprāmāṇye hi vacasaḥ prakhyātyā panayo bhavet ॥ 165 ॥ (PVA)

<h2 id='524,xv'>524,xv <small><small></small></small></h2>

yadyevaṃ pratipadyeta sarvamuktaṃ mṛṣā svavacanavirodhādayuktireva । pravarttayatā vacanamātmā

<525>

<h2 id='525,i'>525,i <small><small>(<a href='docExplore?doc_id=PVA_525,i'>PVA_525,i</a>)</small></small></h2>

pramāṇatāṃ gatobhyupagataḥ । tataḥ kathaṃ tasyāprāmāṇyapratipādanaṃ । paścāttāpāditi cet tathāpi virodha eva । avacanameva varaṃ kimāyāsena । aparyālocya kṛtamiti cet । nanvayameva doṣaḥ । paryālocanameva nyāyaḥ । atha varttamānānāgataniṣedha idaṃ bravīmi mithyā tadāpi kimanenoktena । bhāvini tu śrotaiva nāsti kimarthaṃ vacanaṃ । cāraṇacarcarīvacanavadadoṣa iti cet । na । vādaprastāvāt । vastunirṇayo hi vādasyārthaḥ ।

<h2 id='525,ii'>525,ii <small><small>(<a href='docExplore?doc_id=PVA_525,ii_525,iv'>PVA_525,ii_525,iv</a>)</small></small></h2>

tasmādasadetat । tathā śāstraprasiddherthe tadanabhyupagame vicārasyeti sāmyameva śāstrasvavacanayoḥ ।

<h2 id='525,iii'>525,iii <small><small></small></small></h2>

	tatprastāvāśrayatve hi śāstraṃ bādhakamityamum ।
	vaktumarthaṃ svavācāsya sahoktiḥ sāmyadṛṣṭaye ॥ 95 ॥

<h2 id='525,iv'>525,iv <small><small></small></small></h2>

yadi śāstrānabhyupagamaḥ kathantadarthavicāraḥ । yadi śāstramantareṇa vicāro na pravarttate dharmiṇa evābhāvāt 〈।〉 tadā śāstraṃ bādhakamanyathā neti pratipādayituṃ sahoktimantareṇa〈tu〉 śāstraṃ svavacanādatiriktasāmarthyaṃ pareṣāmabhimatamiti । tathaiva syāt ।

<h2 id='525,v'>525,v <small><small>(<a href='docExplore?doc_id=PVA_525,v_525,vi'>PVA_525,v_525,vi</a>)</small></small></h2>

	udāharaṇamapyatra sadṛśaṃ tena darśitaṃ ।
	pramāṇānāmabhāve hi śāstravācorayogataḥ ॥ 96 ॥

<h2 id='525,vi'>525,vi <small><small></small></small></h2>

ata eva sāmyapradarśanārthaṃ sadṛśamudāharaṇamāha । pramāṇapratikṣepe śāstravacanayorabhāvāt । pramāṇapratiṣedhe śāstramapi naiva bhavataḥ pramāṇamiti kimabhyupagama iti parasparavirodhamātrameva syāt ।

<h2 id='525,vii'>525,vii <small><small>(<a href='docExplore?doc_id=PVA_525,vii_525,ix'>PVA_525,vii_525,ix</a>)</small></small></h2>

	svavāgvirodhe vispaṣṭamudāharaṇamāgame ।
	digmātradarśanantatra pretyadharmosukhapradaḥ ॥ 97 ॥

<h2 id='525,viii'>525,viii <small><small></small></small></h2>

nanu santi pramāṇānīti kathamayaṃ śāstravirodhaḥ । nahi pramāṇandharmmi śāstrādeva bhavati । yadi tu pramāṇaṃ kiñcinna syāt kuto dharmyādisiddhiriti svavacanavirodhaḥ ।

<h2 id='525,ix'>525,ix <small><small></small></small></h2>

atha siddhaṃ kiñcidabhyupagamyate । yata eva tasya siddhistadeva tasya pramāṇambhavet । pramāṇata eva prameyasiddheḥ । pramāṇamantareṇa tu na kiñcijjñāyata iti vaktavyaṃ । tasmānnāyaṃ śāstravirodhaḥ । śāstramabhyupagamya yadi brūyāt syādeveti na doṣaḥ । śāstramabhyupagatamiti kathaṃ jñātavyaṃ ।

<h2 id='525,x'>525,x <small><small>(<a href='docExplore?doc_id=PVA_525,x_525,xi'>PVA_525,x_525,xi</a>)</small></small></h2>

sattyametat । ata eva na śāstravirodhe spaṣṭamidaṃ udāharaṇaṃ । api tu diṅmātradarśanaṃ । vārttikakāraḥ spaṣṭamāha । "pretyāsukhapradodharma" iti । avaśyamevamvidhe viṣaye śāstramabhyupagantavyamiti । śāstravirodhe spaṣṭametadevodāharaṇam । tasmādatra svavacanavat parasparavirodhaḥ ।

<h2 id='525,xi'>525,xi <small><small></small></small></h2>

evantarhi yatra pramāṇasiddho dharmī tatra śāstramabhyupagamyamānaṃ bādhakameva pramāṇatvāt । śāstraprasiddhe tu dharmiṇi tadabhyupagataṃ taduparodhādeva tadvādhakaṃ bhavet ।

<h2 id='525,xii'>525,xii <small><small>(<a href='docExplore?doc_id=PVA_525,xii_526,ii'>PVA_525,xii_526,ii</a>)</small></small></h2>

atrāha ।

<h2 id='525,xiii'>525,xiii <small><small></small></small></h2>

	śāstriṇo 'pyatadālambe viruddhoktau tu vastuni ।
	na bādhā pratibandhaḥ syāt tulyakakṣya tayā dvayoḥ ॥ 98 ॥

<526>

<h2 id='526,i'>526,i <small><small></small></small></h2>

nahi śāstrasvavacanayorabhyupagamopanītaprāmāṇyādaparo viśeṣa ekasyāpi । tatastulyaśaktitvād dvayorapi pratibandha eva na bādhyabādhakabhāvaḥ ।

<h2 id='526,ii'>526,ii <small><small></small></small></h2>

	yathā svavāci taccāsya tadā svavacanātmakaṃ ।
	tayoḥ pramāṇaṃ yasyāsti tat syādanyasya bādhakaṃ ॥ 99 ॥
	pratijñāmanumānamvā pratijñāpetayaktikā ।
	tulyakakṣyāṃ yathārthamvā bādheta kathamanyathā ॥ 100 ॥
	prāmāṇyamāgamānāñca prāgeva vinivāritaṃ ।
	abhyupetavicāreṣu tasmāddoṣoyamiṣyate ॥ 101 ॥

<h2 id='526,v'>526,v <small><small>(<a href='docExplore?doc_id=PVA_526,v_526,viii'>PVA_526,v_526,viii</a>)</small></small></h2>

— ityantaraślokāḥ

<h2 id='526,vi'>526,vi <small><small></small></small></h2>

	tasmād viṣayabhedasya darśanāya pṛthakkṛtaḥ ।
	anumānābahirbhūto 'pyabhyupāyaḥ prabādhanāt ॥ 102 ॥

<h2 id='526,vii'>526,vii <small><small></small></small></h2>

ata eva bādhanābhyupagamāt āgamo'numānābahirbhūto 'pi pṛthakkṛtonumānāt । viṣayabhedapradarśanārthamanumānambādhakameva । śāstrantu pratibandhakaṃ । abhyupagataṃ ca tatpratibandhakaṃ nānyathā ।

<h2 id='526,viii'>526,viii <small><small></small></small></h2>

	anyathātiprasaṅgaḥ syād vyarthatā vā pṛthakkṛteḥ ।
	bhedo vāṅmātravacane pratibandhaḥ svavācyapi ॥ 103 ॥

<h2 id='526,ix'>526,ix <small><small>(<a href='docExplore?doc_id=PVA_526,ix_526,x'>PVA_526,ix_526,x</a>)</small></small></h2>

yadi tu prayojanamantareṇāpi svavacanaśāstravacanayoranumānāt pṛthakkaraṇaṃ । vyarthatvād vakturakauśalameva bhavet । svavacanopagamavirodhayostarhi kathaṃ pṛthakkaraṇaṃ parasparaṃ nyā ya mu khe । yadi viruddhārthavādināṃ svavacanena bādhyate । yathā sarvamuktaṃ mṛṣeti । pūrvābhyupagamena vā । yathau lū kya syānityaḥ śabda iti sādhayataḥ viṣayabhedābhāve 'pi hi pṛthagudāharaṇamanarthakaṃ ।

<h2 id='526,x'>526,x <small><small></small></small></h2>

sattyamabheda eva, tathāpi pūrveṇa pratiṣṭhāpitamuttaraṃ pratihantītyabhyupagamavirodhaḥ । tadeva tu vākyaṃ svārthaṃ pratihantīti svavacanavirodhaḥ ।

<h1 id='3.1.3.4.1.1'>3.1.3.4.1.1</h1>

<(ka) abhyupagamācchāstraṃ pramāṇam—>

<h2 id='526,xi'>526,xi <small><small>(<a href='docExplore?doc_id=PVA_526,xi_526,xvi'>PVA_526,xi_526,xvi</a>)</small></small></h2>

	tenābhyupagamācchāstraṃ pramāṇaṃ sarvavastuṣu ।

<h2 id='526,xii'>526,xii <small><small></small></small></h2>

	bādhakaṃ;

<h2 id='526,xiii'>526,xiii <small><small></small></small></h2>

eveti cet 〈।〉

<h2 id='526,xiv'>526,xiv <small><small></small></small></h2>

	yadi necchetsa bādhakaṃ kiṃ punarbhavet ॥ 104 ॥
	svavāgvirodho'bhedaḥ syāt svavākchāstravirodhayoḥ ।

<h2 id='526,xvi'>526,xvi <small><small></small></small></h2>

yadi hyasau necchet kintadbādhakaṃ bhavet । yadi vā tadicchāyāmapi bādhakaṃ । na hīcchā'pramāṇasya prāmāṇyaṃ janayati । abhyupagataṃ pūrvaṃ paścādanyathā na vaktavyaṃ । karaṇe ko

<527>

<h2 id='527,i'>527,i <small><small>(<a href='docExplore?doc_id=PVA_527,i_527,vi'>PVA_527,i_527,vi</a>)</small></small></h2>

virodhaḥ 〈।〉 svavacanavirodha eva । evantarhi svavāgvirodhe'bhyupagamyamāne svāvākchāstravirodhayorabheda eva prāpto na śāstrabādhavailakṣaṇyaṃ ।

<h2 id='527,ii'>527,ii <small><small></small></small></h2>

	puruṣecchā kṛtā cāsya paripūrṇṇā pramāṇatā ॥ 105 ॥

<h2 id='527,iii'>527,iii <small><small></small></small></h2>

puruṣecchā kṛtā cet pramāṇatā śāstrasya । vacanasyāpi svasya sā paripūrṇṇā 〈।〉 tato na viśeṣaḥ svavacanācchāstrasya । atha śāstraṃ svārthasādhanāyābhyupagatamiti pramāṇaṃ svavacanantu parārthantato na nitarāṃ । parārthe hi na mahān prayatna iti ।

<h2 id='527,iv'>527,iv <small><small></small></small></h2>

tadasat । yataḥ ।

<h2 id='527,v'>527,v <small><small></small></small></h2>

	parīkṣitaṃ yadi bhavetpramāṇaṃ tatra bādhakaṃ ।
	parīkṣā na pravṛttā cet svavāco na viśiṣyate ॥ 166 ॥ (PVA)

<h2 id='527,vi'>527,vi <small><small></small></small></h2>

yadi parīkṣitamabhyupagataṃ tadā tadarthapramāṇata eva siddha iti pramāṇabādhaiva । atha na parīkṣitaṃ vacanamātrameva taditi na viśeṣaḥ svavacanādāgamasya ।

<h1 id='3.1.3.4.1.2'>3.1.3.4.1.2</h1>

<(kha) parokṣaprasiddhayorarthayoḥ niṣprayojanaṃ śāstram>

<h2 id='527,vii'>527,vii <small><small>(<a href='docExplore?doc_id=PVA_527,vii_527,viii'>PVA_527,vii_527,viii</a>)</small></small></h2>

	tasmāt prasiddheṣvartheṣu śāstratyāge 'pi na kṣatiḥ ।
	parokṣeṣvāgamāniṣṭau na cintaiva pravartate ॥ 106 ॥

<h2 id='527,viii'>527,viii <small><small></small></small></h2>

pramāṇena prasiddhe dharmiṇi vicārasyāpratibandhācchāstraṃ parityajato 'pi na kācit kṣatiḥ । kevalamabhyupagamavirodhaḥ । abhyupagamya virodhāt nāsau śāstravirodhasya parisphuṭo viṣayaḥ । śāstraprasiddhe tu dharmiṇi śāstraparityāgāsambhavāt । sa eva śāstravirodhasya spaṣṭo viṣayaḥ । āgamāniṣṭau hi tatra cintānavatāra eva । evaṃ tarhi tacchāstraṃ pratiṣṭhāpayan dharmiṇaṃ pratiṣṭhāpayati tatastadbādhakaṃ । tattarhi śāstramapramāṇakaṃ kathaṃ dharmiṇaṃ pratiṣṭhāpayati prāmāṇyenābhyupagamāt । svopagama eva tarhi prāmāṇyamāda 〈dha〉 t dharmiṇaṃ pratiṣṭhāpayati । dharmāntarañca sa eva prativahatīti na bhidyate svavacanavirodhācchāstravirodhaḥ ।

<h2 id='527,ix'>527,ix <small><small>(<a href='docExplore?doc_id=PVA_527,ix_527,xiii'>PVA_527,ix_527,xiii</a>)</small></small></h2>

	virodhodbhāvanaprāyā parīkṣāpyatra tadyathā ।
	adharmamūlaṃ rāgādi snānañcādharmaśodhanaṃ ॥ 107 ॥

<h2 id='527,x'>527,x <small><small></small></small></h2>

tathā cāha ।

<h2 id='527,xi'>527,xi <small><small></small></small></h2>

	cittamantargataṃ duṣṭaṃ tīrthasnānairna śudhyati ।
	śataśo 'pi hi taddhautaṃ surābhāṇḍamivāśuci ॥ 167 ॥ (PVA)

<h2 id='527,xii'>527,xii <small><small></small></small></h2>

tathā punarāha ।

<h2 id='527,xiii'>527,xiii <small><small></small></small></h2>

	gaṅgādvāre kuśāvartte vilvakī nīlaparvate ।
	snātvā kaṇakhale tīrthe sambhavenna pu〈na〉rbhavaḥ ॥ 168 ॥ (PVA)

<h1 id='3.1.3.4.1.3'>3.1.3.4.1.3</h1>

<(ga) prasiddhibādhā'yuktā—>

<h2 id='527,xiv'>527,xiv <small><small>(<a href='docExplore?doc_id=PVA_527,xiv_528,ii'>PVA_527,xiv_528,ii</a>)</small></small></h2>

yadi tarhi na kiñcid bādhyate virodhamātrakameva kimarthantarhi tadabhyupagamavirodha ityāha ।

<528>

<h2 id='528,i'>528,i <small><small></small></small></h2>

	śāstraṃ yatsiddhayā yuktyā svavācā ca na bādhyate ।
	dṛṣṭe'dṛṣṭe 'pi tad grāhyamiti cintā pravarttate ॥ 108 ॥

<h2 id='528,ii'>528,ii <small><small></small></small></h2>

pramāṇasvavacanāviruddhaṃ śāstraṃ dṛṣṭādṛṣṭayorabhyupagantavyamanyathābhyupagame'prekṣāpūrvakārī bhavet 〈।〉 prasiddhinirākṛto 'pi na pakṣaḥ । tatra prasiddhiḥ svabhāvaliṅgam na tvāptavacanaṃ । nātha tathā bhāvamantareṇa pravarttate kutastathābhyupagataḥ । abhyupagamakṛto hi tatra pratibandho na tu pramāṇaprasiddha iti na mukhyaḥ kāryahetuḥ । tatra prasiddherapi yadi vāstavaḥ pratibandhastadā mukhya eva svabhāvahetuḥ । 〈tathā〉 abhyupagamakṛtastadāptavacanavadabhyupagamavirodha eva tatkathaṃ bādhāntarametat । athāptavādhaiveyaṃ yato vakṣyati । "āptotrākṣatavāg jana" iti । pratyakṣārthānumānāptaprasiddheneti ca prasiddhaśabdaḥ pratyekamabhisambadhyate । tatastrividhaiva bādhā ।

<h2 id='528,iii'>528,iii <small><small>(<a href='docExplore?doc_id=PVA_528,iii_528,vii'>PVA_528,iii_528,vii</a>)</small></small></h2>

tadasat ।

<h2 id='528,iv'>528,iv <small><small></small></small></h2>

anumānasya bhedena sā bādhoktā caturvidho iti vacanāt । ā cā rye ṇāpi yatrāpītyādivacanena pṛthagudāharaṇapradarśanena cāturvidhyamupadarśitaṃ na samarthitaṃ syāt ।

<h2 id='528,v'>528,v <small><small></small></small></h2>

atrocyate ।

<h2 id='528,vi'>528,vi <small><small></small></small></h2>

	sarvalokavirodhoyaṃ pūrvakaḥ punarātmanā ।
	svabhāvakāryarūpeṇa prasaṅgoyaṃ kṛtothavā ॥ 169 ॥ (PVA)

<h2 id='528,vii'>528,vii <small><small></small></small></h2>

sarvalokaprasiddhena prabādhanaṃ prasiddhibādhā । kevalātmaprasiddhena bādhetarā ।

<h2 id='528,viii'>528,viii <small><small>(<a href='docExplore?doc_id=PVA_528,viii_528,x'>PVA_528,viii_528,x</a>)</small></small></h2>

athavā svabhāvaheturūpeṇa kāryarūpeṇa ca prasaṅgasādhanadvayopadarśanaparametat । tathāhi 〈।〉 dvayameva vādinā karttavyaṃ mukhyasādhanaṃ prasaṅgasādhanañca । nāparaḥ prakāro vādivacanānāmiti darśanārthaṃ ।

<h2 id='528,ix'>528,ix <small><small></small></small></h2>

athavā ।

<h2 id='528,x'>528,x <small><small></small></small></h2>

	vyavahāriṇānugantavyāḥ śabdārthāḥ sarvadaiva yat ।
	na tu śāstramatastasmādasyābhedāt pṛthakkṛtiḥ ॥ 170 ॥ (PVA)

<h2 id='528,xii'>528,xii <small><small>(<a href='docExplore?doc_id=PVA_528,xii_528,xiii'>PVA_528,xii_528,xiii</a>)</small></small></h2>

amukhyatve 'pi prasiddhivirodhasya śāstrādavaśyābhyupagantavyatvāt pṛthakkaraṇam ।

<h2 id='528,xiii'>528,xiii <small><small></small></small></h2>

nanu śāstrasvavacanayorna kaścidbheda iti svavacanabādhaiva śāstrabādhā । tatonyaṃ pratipādayatā śāstraprasiddhe dharmiṇi vivādamāracayatāvaśyameva svavacanaśāstravacanayoḥ pramāṇatābhyupagantavyā । tatkathaṃ nāvaśyamabhyupagamaḥ ।

<h2 id='528,xiv'>528,xiv <small><small>(<a href='docExplore?doc_id=PVA_528,xiv_528,xvi'>PVA_528,xiv_528,xvi</a>)</small></small></h2>

tada〈pya〉sat । parābhyupagamenoktatvāt । pareṣāṃ hi vādināmabhyupagamo'vaśyaṃ vādavidhāne śāstramabhyupagantavyaṃ । dharmyantaradharmavivāde 'pi tata idaṃ pratipādayitumucyate 〈।〉 tenāvaśyaṃ śāstramabhyupagantavyamiti ।

<h2 id='528,xv'>528,xv <small><small></small></small></h2>

athavā vivakṣitaviṣayāprasiddhiḥ paramārthaviṣaye śāstramiti pṛthagupādānaṃ । tatra hi mātā ca bandhyā ceti na vivakṣitārthabādhā । tataḥ 〈।〉

<h2 id='528,xvi'>528,xvi <small><small></small></small></h2>

	bāhyetaratayā bhedo viṣayasya vivakṣitaḥ ।
	śāstraprasiddhe rbbādhasya vibhāga iti bhinnatā ॥ 171 ॥ (PVA)

<h2 id='528,xvii'>528,xvii <small><small>(<a href='docExplore?doc_id=PVA_528,xvii'>PVA_528,xvii</a>)</small></small></h2>

gataṃ prāsaṅgikaṃ । prakṛtaṃ prārabhyate । keyaṃ prasiddhirnnāma । yadi tāvallokaprasiddhi<529>rvyāptyai kadeśena vā sarvā parigṛhyate । tadā nittyatvādayo 'pi sakalalokaprasiddhāstatastadbādhane pramāṇena lokaprasiddhibādhā bhavedanyeṣāñca pramāṇaviruddhānāṃ । na cānyorthaḥ prasiddhiśabdavācyaḥ । tathā'śucinaraśiraḥ kapālamityādayaḥ । atha śāstraparipaṭhitasya bādhanamayuktaṃ 〈।〉 tathā sati nittyātmādīnāmapi bādhane doṣaḥ syāt ।

<h2 id='529,ii'>529,ii <small><small>(<a href='docExplore?doc_id=PVA_529,ii_529,vi'>PVA_529,ii_529,vi</a>)</small></small></h2>

atrocyate ।

<h2 id='529,iii'>529,iii <small><small></small></small></h2>

	prasiddhiriṣṭaśabdābhidheyatvaṃ yadakampitaṃ ।
	prasiddhirvyavahāro hi tajjātatvāttathocyate ॥ 172 ॥ (PVA)

<h2 id='529,iv'>529,iv <small><small></small></small></h2>

prakṛṣṭā siddhiḥ prasiddhiḥ । tajjātamiṣṭaśabdābhidheyatvamacalitatvāt prakṛṣṭasiddhirūpaṃ nityatvādikantu calatyeva । śāstreṇa tu tasya niścalīkaraṇamaśakyaṃ ।

<h2 id='529,v'>529,v <small><small></small></small></h2>

	pramāṇasiddhaṃ śāstreṇa nāpanetuṃ hi śakyate ।
	bādhitatvāt pramāṇena prāmāṇyavinivṛttitaḥ ॥ 173 ॥ (PVA)

<h2 id='529,vi'>529,vi <small><small></small></small></h2>

iṣṭaśabdābhidheyatvasya tu na tathā calanamanumānasya bādhakasyābhāvāt । tathā ca pratipādayiṣyate । iṣṭaśabdābhidheyatvasya hi puruṣecchānurodhino'rtheṣu nānumānasya bādhakasyāvatāraḥ ।

<h1 id='3.1.3.4.1.4'>3.1.3.4.1.4</h1>

<(gha) āpta-lakṣaṇam—>

<h2 id='529,vii'>529,vii <small><small>(<a href='docExplore?doc_id=PVA_529,vii_529,ix'>PVA_529,vii_529,ix</a>)</small></small></h2>

ata evāha ।

<h2 id='529,viii'>529,viii <small><small></small></small></h2>

	artheṣvapratiṣiddhatvāt puruṣecchānurodhinaḥ ।
	iṣṭaśabdābhidheyatvasyāptotrākṣatavāg janaḥ ॥ 109 ॥

<h2 id='529,ix'>529,ix <small><small></small></small></h2>

iṣṭaśabdābhidheyatvaṃ hi sāmānyarūpaṃ gotvādikalpitaṃ । na śakyaṃ pratiṣeddhuṃ । icchāmātraparikalpito hi na śakyo vikalpitārthaparitoṣaḥ । na khalu susamviditaṃ śakyaṃ niṣeddhum । tathā cademapi ।

<(2) śabdārthasaṃbadhaḥ sāṃketikaḥ>

<h1 id='3.1.3.4.2.0'>3.1.3.4.2.0</h1>

<h2 id='529,x'>529,x <small><small>(<a href='docExplore?doc_id=PVA_529,x_529,xii'>PVA_529,x_529,xii</a>)</small></small></h2>

nanu pramāṇasiddhameva vastu vādhakaṃ । athātrocyate । svasamveda〈na〉meva pramāṇaṃ tena vācyatvasya śabdaṃ pratyupādānopādeyabhāvalakṣaṇasya siddhatvāt । yadyevaṃ pratyakṣa 〈siddha〉 meva 〈।〉 vācyatvaṃ tataḥ pratyakṣabādhita eva pakṣaḥ । kāryakāraṇabhāva eva pratyakṣaprasiddho nāparo vācyavācakabhāva iti cet । na । tāvanmātrameva vācyavācakabhāvaḥ । tatkathamanyathābhyupagamaḥ ।

<h2 id='529,xi'>529,xi <small><small></small></small></h2>

atrocyate ।

<h2 id='529,xii'>529,xii <small><small></small></small></h2>

	bācyatvamatra sāmānyaṃ bhāvibhūtatayā sthitaṃ ।
	vyāpivyaktestatastasya kutaḥ pratyakṣato gatiḥ ॥ 172' ॥ (PVA)

<h1 id='3.1.3.4.2.1'>3.1.3.4.2.1</h1>

<(sāmānya-nirāsa)—>

<h2 id='529,xiii'>529,xiii <small><small>(<a href='docExplore?doc_id=PVA_529,xiii_529,xiv'>PVA_529,xiii_529,xiv</a>)</small></small></h2>

	kevalaṃ vyavahārasya tathābhūtasya bhāvataḥ ।
	anādivāsanābhāvāt tadastīti pratīyate ॥ 173' ॥ (PVA)

<h2 id='529,xiv'>529,xiv <small><small></small></small></h2>

tathā ca vakṣyate "so 'pīṣṭo vyavahārabhāk" । anyāpohalakṣaṇaṃ hi sāmānyaṃ vārcyamiṣṭasya dhvaneḥ । tacca na pratiṣeddhaṃ śakyaṃ vāsanāpratiniyamena tathābhūtapratyayodayāt । sā ca vāsanecchāmātrakṛtasaṅketaniyamena prabodhitā niyataṃ sāmānyamavasthāpayati । tathāhi ।

<530>

<h2 id='530,i'>530,i <small><small>(<a href='docExplore?doc_id=PVA_530,i_530,iii'>PVA_530,i_530,iii</a>)</small></small></h2>

	brāhmaṇāditvamavyaktaṃ vyaktyā niyatamicchayā ।
	saṃketavṛttiśabdena tadanyavinivṛttitaḥ ॥ 174 ॥ (PVA)

<h2 id='530,ii'>530,ii <small><small></small></small></h2>

na khalu dvijatvādījātayo'niyatavarṇṇasaṃsthānātmatayā vyaktyā vyaktuṃ śakyāḥ । tatastā vyaktiniyatācāropalakṣitavyaktiniyatasaṃketavalādevābhivyaktibhājaḥ ।

<h2 id='530,iii'>530,iii <small><small></small></small></h2>

nanu na kenacidatredānīṃ kṛtaḥ saṃketonādisvabhāvasiddhavācyavācakabhāvasambhavāt । na 〈।〉 upadeśasyaiva saṃketatvāt । api ca । brāhmaṇo na brāhmaṇa iti kāraṇametat । yattu tasyādṛṣṭahetutvaṃ tadatra sādhyamanyathā caṇḍālādijātīnāmāsāñca kaḥ parasparato vibhāgaḥ । etena gotvādijātirapi pratyuktā । tāsāmapi 〈na〉 gardabhādijātibhyo viśeṣaḥ । upalakṣya pravartanañcet ।

<h2 id='530,iv'>530,iv <small><small>(<a href='docExplore?doc_id=PVA_530,iv_530,vi'>PVA_530,iv_530,vi</a>)</small></small></h2>

	vāhadohādisāmarthyamātreṇātra prayojanaṃ ।
	tenopalakṣyamāṇatvaṃ na nāmātra na saṃgataṃ ॥ 175 ॥ (PVA)

<h2 id='530,v'>530,v <small><small></small></small></h2>

tathā'jādijātīnāmapi tadekaśabdagocaratvameva lakṣaṇam । tasmād vikalpya viṣayatvameva jātirataḥ prasiddhimātraprāpitātmabhāvatvāt sa dharmo vyavahārajaḥ । prasiddhiśabdenoktaḥ 〈।〉

<h2 id='530,vi'>530,vi <small><small></small></small></h2>

	uktaḥ prasiddhiśabdena dharmastadvyavahārajaḥ ।

<h2 id='530,vii'>530,vii <small><small>(<a href='docExplore?doc_id=PVA_530,vii_530,ix'>PVA_530,vii_530,ix</a>)</small></small></h2>

na kevalamaya〈me〉va dharmaḥ prasādhakaprasiddhilakṣaṇapramāṇaśabdenoktaḥ । api tu ।

<h2 id='530,viii'>530,viii <small><small></small></small></h2>

	pratyakṣādimitā mānaśrutyāropeṇa sūcitā〈ḥ〉 ॥ 110 ॥

<h2 id='530,ix'>530,ix <small><small></small></small></h2>

pratyakṣādipramāṇamitā apyarthāntarasya pakṣābhāsākhyasya bādhakāḥ । tasmādiṣṭaśabdābhidheyatvasya gotvādau<?>〈de〉ra śakyaniṣedhatvāttenaiva pratiṣedhabādhanaṃ । nahi vyavahārārtha śabdamupanibadhya viracito vaidyādivyapadeśaviṣayaḥ sarvavirodhyanunmattena pratiṣedhyaḥ prasiddhaḥ । etadevāha ।

<h2 id='530,x'>530,x <small><small>(<a href='docExplore?doc_id=PVA_530,x_530,xii'>PVA_530,x_530,xii</a>)</small></small></h2>

	tadāśrayabhuvāmicchāvarttitvādaniṣedhināṃ ।
	kṛtānāmakṛtā〈nā〉ñca yogyamviśvaṃ svabhāvataḥ ॥ 111 ॥

<h2 id='530,xi'>530,xi <small><small></small></small></h2>

svabhāvata eva yogyaṃ tadāśrayabhuvāṃ vyavahārajātānāṃ yogyaṃ gotvādīnāṃ viśvaṃ । kṛtānāmakṛtānāñca svayaṃ vyutpādayiṣyamāṇānāṃ yogyameva viśvasya sarvatrāpratikūlatvāt । aprātikūlyameva yogyatā 〈।〉 tataḥ ।

<h2 id='530,xii'>530,xii <small><small></small></small></h2>

	arthamātrānurodhinyā bhavinyā bhūtayāpi vā ।
	bādhyate pratirundhānaḥ śabdayogyatayā tayā ॥ 112 ॥

<h2 id='530,xiii'>530,xiii <small><small>(<a href='docExplore?doc_id=PVA_530,xiii'>PVA_530,xiii</a>)</small></small></h2>

na khalu bhāvinī bhūtā vā yogyatā pratiṣedhena nivarttayituṃ śakyā śabdasya "agnihotraṃ juhuyātsvargakāma" ityādeḥ śvamāṃsabhakṣaṇādau । arthamātrānurodhitvāt । tatrāpyarthe'pratikūlatā yogyatā । na hi kaścidarthaḥ pratikūlaḥ saṃ ketakaraṇe dṛṣṭa upadeśapratipanno vā । mātraśabdo'viśeṣaparigrahārthaḥ । tadyathā brāhmaṇamātraṃ bhojayeti । bhojanamātramicchati । na viśeṣaparigrahaṃ karoti । yā ca yogyatā'rthamātrānurodhinī na tatra kaścit pratiṣedhe nyāyaḥ ।

<531>

<h2 id='531,i'>531,i <small><small>(<a href='docExplore?doc_id=PVA_531,i_531,v'>PVA_531,i_531,v</a>)</small></small></h2>

ataḥ pratiṣeddhā tayaiva yogyatayā bādhyate । nahi yogyatāyā niṣedhyatvaṃ pratyakṣasiddhaṃ । yadi paramanumānamavataret । tacca dṛṣṭāntābhāvādasambhavīti pratipādayiṣyate ।

<h2 id='531,ii'>531,ii <small><small></small></small></h2>

nanvācāryaḥ śābdaprasiddhenetyāha । na yogyatayā bādhanaṃ । na hīṣṭaśabdābhidheyatvaṃ yogyatā । na ca tathā prasiddhatā । yogyatā hi prasiddheḥ kāraṇanna tu prasiddhireva ।

<h2 id='531,iii'>531,iii <small><small></small></small></h2>

atrocyate ।

<h2 id='531,iv'>531,iv <small><small></small></small></h2>

	tadyogyatābalādeva vastuto ghaṭato dhvaniḥ ।
	sarvosyāmapratīte 'pi tasmiṃstatsiddhatā tataḥ ॥ 113 ॥

<h2 id='531,v'>531,v <small><small></small></small></h2>

ācāryasyāpyayamevābhiprāyo yogyataiva śābdaprasiddhavacanena pratipādyate na nirvṛttā vācyatā । yogyatā cecchāmātrānurodhinī । sā cāpratikūlatā saṃkete ।

<h2 id='531,vi'>531,vi <small><small>(<a href='docExplore?doc_id=PVA_531,vi'>PVA_531,vi</a>)</small></small></h2>

	icchāmātreṇa vṛttirhi dhvaneḥ sarvatra vastuni ।
	tanmātravṛttiryaḥ śabdaḥ sa kathaṃ kvāpi varttatāṃ ॥ 176 ॥ (PVA)
	nahi vastu svarūpeṇa pravarttayati vācakaṃ ।
	aprātikūlyaṃ saṃkete yogyatetyabhidhīyate ॥ 177 ॥ (PVA)
	icchayā nirmitiryaiva sārthamātrānurodhitā ।
	arthamātre 'pyanākāṃkṣā saṃketecchā kathambhavet ॥ 178 ॥ (PVA)
	cakraśabdābhidheyatvapratiṣedho yadā ghaṭe ।
	prasiddhisādhanantatretyabhipretaṃ diśānayā ॥ 179 ॥ (PVA)

<h2 id='531,x'>531,x <small><small>(<a href='docExplore?doc_id=PVA_531,x_531,xiii'>PVA_531,x_531,xiii</a>)</small></small></h2>

— ityantaraślokāḥ ।

<h2 id='531,xi'>531,xi <small><small></small></small></h2>

nanvaprātikūlyaṃ yogyatā sā kathaṃ bhāvinī bhūtā vā । atrocyate ।

<h2 id='531,xii'>531,xii <small><small></small></small></h2>

	arthasya bhāvibhūtatvād yogyatāpi tathā vidhā ।
	svarūpavyatiriktā hi yogyatā nāma nekṣyate ॥ 180 ॥ (PVA)

<h2 id='531,xiii'>531,xiii <small><small></small></small></h2>

tatra yortho yena śabdenā 〈bhi〉 dhātumiṣṭaḥ sa tena śabdenābhidhātuṃ yogyastadyathā vṛkṣaśabdena nahi kasyacit kvāpi pratikūlatā ।

<h2 id='531,xiv'>531,xiv <small><small>(<a href='docExplore?doc_id=PVA_531,xiv_531,xix'>PVA_531,xiv_531,xix</a>)</small></small></h2>

nanu dṛṣṭānta eva na siddhastatrāpi pratikṣepasaṃbhavāt ।

<h2 id='531,xv'>531,xv <small><small></small></small></h2>

naitadasti । pravṛtte vācyavācakabhāvavyavahāre kasya pratikṣepaḥ । yataḥ pravarttamānā dṛśyante tadarthapratipattyā । ayameva khalu vācyavācakabhāvaḥ 〈।〉 tathā coktaṃ ।

<h2 id='531,xvi'>531,xvi <small><small></small></small></h2>

	yasminnuccarite śabde yadā yorthaḥ pratīyate ।
	tamāhurarthaṃ śabdasya nānyadarśasya lakṣaṇam ॥ 181 ॥ (PVA)
iti

<h2 id='531,xvii'>531,xvii <small><small></small></small></h2>

evaṃ tarhi pratyakṣabādhita eva pratijñārthaḥ kiṃ prasiddhibādhayā ।

<h2 id='531,xviii'>531,xviii <small><small></small></small></h2>

atrocyate । naitāvanmātramatra pratipādyaṃ api tu ।

<h2 id='531,xix'>531,xix <small><small></small></small></h2>

	sarve śabdāḥ kvaciddeśe kāle vā vācakā matāḥ ।
	nyāyenānena na hyatra pratyakṣasya pravarttanam ॥ 182 ॥ (PVA)

<h2 id='531,xx'>531,xx <small><small>(<a href='docExplore?doc_id=PVA_531,xx'>PVA_531,xx</a>)</small></small></h2>

uktametat । yadapi candraśabdābhidheyatvaṃ yadā ghaṭe pratiṣidhyate tadā 〈pi〉 prasiddhibādhanamiti । yadidānīṃ mamāyantacchabdābhidheyatvena na pratibhātītyucyate siddhasādhanaṃ । athānyasya na pratibhāsate na cedānīṃ vā । na ca yogyaḥ । tadā nāstyetadicchāmātreṇa vṛtteḥ । kimiti na sambhāvyate deśakālanarāntare 〈ṇa〉 śabdārthānāmanyathā vācyavācakabhāvadṛṣṭeḥ kuto niyamaḥ । anena nyāyena sarvaṃ sarvavācyamiṣṭamiti na doṣaḥ ।

<h2 id='531,xxi'>531,xxi <small><small>(<a href='docExplore?doc_id=PVA_531,xxi_532,iii'>PVA_531,xxi_532,iii</a>)</small></small></h2>

	khādecchvamāṃsamityeṣa yenārthaḥ pratiṣidhyate ।
	pratītibādhitatvena sa yogyatvena bādhyate ॥ 183 ॥ (PVA)
<532>
	yadīdānīṃ tathārthoyaṃ māṃsādiḥ pratibhāsate ।
	ityucyate tadādhyakṣabādhā syāt anyathā kutaḥ ॥ 184 ॥ (PVA)

<h2 id='532,iii'>532,iii <small><small></small></small></h2>

na hyatra pratyakṣabādhā । pratītibādhātra kevalaṃ । sāpi saṃketavaśādeva yogyatayā । yogyatā vā śvamāṃsādāvapi ।

<h1 id='3.1.3.4.3'>3.1.3.4.3</h1>

<(3) vedabādhā>

<h2 id='532,iv'>532,iv <small><small>(<a href='docExplore?doc_id=PVA_532,iv'>PVA_532,iv</a>)</small></small></h2>

nanu ya eva saṃketaparataṃtrā laukikāḥ śabdāsteṣvevāyamaniyamaḥ । ye tu vaidikāḥ svābhāvikārthasambandhāsteṣu kathamaniyamaḥ । vyavahārārthañca saṃketo dṛṣṭaviṣaya evamukto'tīndriye tu pratipattyabhāvāt kathaṃ saṃketayituṃ samarthaḥ । āgamaikaśaraṇatvāt pratipatteritaretarāśrayadoṣaprasaṅgaḥ । na cānyathā saṃketastadāgamānusāriṇo yuktaḥ ।

<h2 id='532,v'>532,v <small><small>(<a href='docExplore?doc_id=PVA_532,v_532,viii'>PVA_532,v_532,viii</a>)</small></small></h2>

atrocyate ।

<h2 id='532,vi'>532,vi <small><small></small></small></h2>

	nanu vedo 'pi kenāyaṃ siddhaḥ svābhāvikārthabhāk ।
	tatra saṃketayedajño jñānī dveṣadayāditaḥ ॥ 185 ॥ (PVA)

<h2 id='532,vii'>532,vii <small><small></small></small></h2>

yathaivecchayā ekena kṛtaḥ saṃketo'gnyādīnāndahanādiṣu tathā śvādiṣvapi । na svābhāvikoyamartha iti prasidhyati lokānusāreṇa tadarthavyavasthānāt । loke ca 〈।〉

<h2 id='532,viii'>532,viii <small><small></small></small></h2>

	deśakālādibhedena nānābhūtārthadarśanaṃ ।
	na cāpi deśakālādivyāpyartha ihi niścayaḥ ॥ 186 ॥ (PVA)

<h2 id='532,ix'>532,ix <small><small>(<a href='docExplore?doc_id=PVA_532,ix_532,x'>PVA_532,ix_532,x</a>)</small></small></h2>

tatra kadacidajña eva deśakālādiṣu saṃketayedupadiśedvā । upadeśapāraṃparyamātre cāndhaparaṃparā । tatonyathā saṃketastadadhimuktāpakṣepaṇāya । athavātīndriyadarśyeva pūrvārthāvagraha 〈visaṃvāda〉 kṛtaparihārāyeti na virodhaḥ । athavā ।

<h2 id='532,x'>532,x <small><small></small></small></h2>

	naiva pratyakṣamatrāpi nirūpaṇasamāgame ।
	candraśabdātpratītirnno rāśinonumitimvinā ॥ 187 ॥ (PVA)

<h2 id='532,xi'>532,xi <small><small>(<a href='docExplore?doc_id=PVA_532,xi'>PVA_532,xi</a>)</small></small></h2>

nahi śabdādarthapratītiḥ pratyakṣā bhavituṃ yuktā । yathā vedavādyāha । pratyakṣo hi vedavacanādarthe pratyayaḥ । yadi tāvadevamucyate । pratyakṣaḥ pratyayaḥ svasamvedanarūpatvāditi, samayosya bādhyate । jñānāntarālambanatayā vā । apratyakṣā buddhiriti sthiteḥ । abhyupagame vānyatrāpyucyatāṃ pratyakṣo dhūmādagnau pratyaya iti । athānumānarūpābhāvāt sa bhavedekasmād dhūmādagniṃ pratiyato 'pi । atha tatra pūrvānusandhānamāsīdatrāpa saṃketakāle । anyathā vyākhyānanusāriṇo 'pi vyākhyaiva ca saṃketa iti । atha vyākhyā na bhavati svecchākṛtasaṃketarūpā tatoyamadoṣaḥ ।

<h2 id='532,xii'>532,xii <small><small>(<a href='docExplore?doc_id=PVA_532,xii_532,xiv'>PVA_532,xii_532,xiv</a>)</small></small></h2>

naitadasti । pratipāditamanyathāpi dveṣādito vyākhyākaraṇam । chāndasatvādvarṇṇalopaniruktādinā samarthanā śiṣṭaprayogato vyākhyeti cet । tathā 〈।〉

<h2 id='532,xiii'>532,xiii <small><small></small></small></h2>

	vyākhyāparaṃparāyāte bhavedandhaparaṃparā ।
	nādhyakṣatā tatastasya nānumetyaniduṣṭatā ॥ 188 ॥ (PVA)

<h2 id='532,xiv'>532,xiv <small><small></small></small></h2>

tasmāccandraḥ śaśīti nātrāpi pratyakṣatā । tathā ca pratyapādi । tadbhāvābhāvayordarśanādarśanasmṛtyapekṣa hi śabdaliṅge svaviṣayaṃ pratipādayata iti । tatra yo candraḥ śaśī sattvādi<533>tyāha । sa naivamāha । pratītireva nāstīti । evaṃ hi sati pratītibādhā syāt । pratītiśca pratyakṣā yadi nāma pratītistathāpyasattyeyamindudvayapratītivat । tasya pratītibādhā darśyate 〈।〉

<h2 id='533,ii'>533,ii <small><small>(<a href='docExplore?doc_id=PVA_533,ii_533,vi'>PVA_533,ii_533,vi</a>)</small></small></h2>

	pūrvapūrvānusendhānātpratīteranumānatā ।
	anumābādhanañcāta iṣṭaṃ śāstrakṛtāmidaṃ ॥ 189 ॥ (PVA)

<h2 id='533,iii'>533,iii <small><small></small></small></h2>

saṃketakāle sambandhapratīteranumā tataḥ ।

<h2 id='533,iv'>533,iv <small><small></small></small></h2>

svabhāvāṅgaṃ jagatsthitiriti siddhaṃ ।

<h2 id='533,v'>533,v <small><small></small></small></h2>

nanvanumānametaditi yuktaṃ svabhāvahetustu kathaṃ । śabdācca pūrvadarśanasahāyādutpannā pratīti ranumānarūpā bādhikā । na ca śabdorthasya svabhāvaḥ ।

<h2 id='533,vi'>533,vi <small><small></small></small></h2>

	kāryakāraṇabhāvo hi vācyavācakayoryadi ।
	tadā śabdāt pratītiḥ syāt anumānaṃ tathā sati ॥ 190 ॥ (PVA)

<h2 id='533,vii'>533,vii <small><small>(<a href='docExplore?doc_id=PVA_533,vii'>PVA_533,vii</a>)</small></small></h2>

anumānātpratītiriti sambandhasahāyatā । sa ca sambandha upādānopādeyabhāvorthaśabdayoḥ । śabdaśca paramārthataḥ tālvādivyāpāramātrajanyo na vācyārthajanyaḥ । tata icchayā hastamudrādivadatra kāryakāraṇabhāvo nānyathā । na hīcchāparikalpitaḥ kāryakāraṇabhāvo vāstavo rajjūkīlasambandhavat । na ca tathā pratītiravaśyambhāvinī । tena nānumānametanmukhyaṃ । kathantarhi svabhāvahetuḥ 〈।〉 yortha upādānabhūtaḥ saṃketena prakāśyate । kriyate cecchayā tathābhūtaḥ sa paramārthataḥ kāraṇabhataḥ । tadarthavivakṣāmantareṇāpi bhāvāt 〈।〉 anyavivakṣāyāmavivakṣāyāñca । na ca yamantareṇa yasya bhāvastattasya kāraṇaṃ । tasmāt ।

<h2 id='533,viii'>533,viii <small><small>(<a href='docExplore?doc_id=PVA_533,viii_533,x'>PVA_533,viii_533,x</a>)</small></small></h2>

upādānatayeṣṭatvamātrādevāsya vācyatā 〈।〉

<h2 id='533,ix'>533,ix <small><small></small></small></h2>

	tanmātrabhāvitāṃ prāptaḥ svabhāvo vācyatā bhavet ॥ 191 ॥ (PVA)

<h2 id='533,x'>533,x <small><small></small></small></h2>

upādānatayā vyavasthānamātrameva vācyatā । tata upādānatayā vyavaharaṇameva prasiddhiḥ । vyavahāraprasiddhatvādupādānatvasyāpi prasiddhitā । tato'vācyatvamupādānatvena pratibhāsane na bādhyate । yo hi yasyopādānakāryatvenāpratibhāsī sa yadi paramavācyastataḥ śabdāttasyāpratibhāsanāt । yadyasāvartha icchāyāmapi nopādānakāryapratyayapratibhāsī bhavedavācyaḥ ।

<h2 id='533,xi'>533,xi <small><small>(<a href='docExplore?doc_id=PVA_533,xi'>PVA_533,xi</a>)</small></small></h2>

nanu naiva pratibhāsate nahi bāhyārthasyopādānatā । tamantareṇāpi bhāvādityuktametat । na । icchāyāṃ satyāṃ pratibhāsanāt । yadā hyarthadarśane sati tadvivakṣayā prayogo vināśya tyantābhyāsāttadā kinna pratibhāti tasyopādānabhāvaḥ । atha tato bāhyārthāpratibhāsanāt pratipatturevamucyate । tathā satyanumānamapi na bāhyārthaviṣayantatrāpratibhāsanādeva atha tato 'pi vikalpāttadadhyavasāyena vastunyevamucyate । tathā sati vācyatve 'pyevameva । bāhyārthaprāptistu sarvadā bhavatyapramāṇatvāt paramārthataḥ pratīteḥ । na vā pramāṇatve vācyavācaka 〈bhāvā〉 bhāvaḥ । evambhūtatayaiva vācyavācakabhāvaprasiddheḥ । tasmāt ।

<h2 id='533,xii'>533,xii <small><small>(<a href='docExplore?doc_id=PVA_533,xii_534,iv'>PVA_533,xii_534,iv</a>)</small></small></h2>

	upādānatayā yorthaḥ sthitibhāg vācya eva sa ।
	sa copādānatecchājā pratiroddhu na śakyate ॥ 192 ॥ (PVA)
	tādṛk prasiddhiviṣayaḥ sarvortho vācya ucyate ।
	tata icchāparādhīnavṛtternna niyamo dhvaneḥ ॥ 193 ॥ (PVA)

<h2 id='533,xiv'>533,xiv <small><small></small></small></h2>

— iti saṃgrahaḥ ।

<h2 id='533,xv'>533,xv <small><small></small></small></h2>

tato yogyataivācāryasya prasiddhaśabdenābhimatā ।

<534>

<h2 id='534,i'>534,i <small><small></small></small></h2>

etadeva kuta iti cet । atrocyate ।

<h2 id='534,ii'>534,ii <small><small></small></small></h2>

	asādhāraṇatā tena śabde na pratipāditā ।
	sā na syādyadi yogyatvād vācyannākhilamiṣyate ॥ 194 ॥ (PVA)

<h2 id='534,iii'>534,iii <small><small></small></small></h2>

eta evāha ।

<h2 id='534,iv'>534,iv <small><small></small></small></h2>

	āsādhāraṇatā na syāt bādhāhetorihānyathā ।

<h2 id='534,v'>534,v <small><small>(<a href='docExplore?doc_id=PVA_534,v'>PVA_534,v</a>)</small></small></h2>

yadi nācāryasya yogyatāyāmabhiprāyaḥ kathambādhakamanumānamasādhāraṇahetuḥ satvasyācandraśabdavācye ghaṭādike prasiddhatvāt । yadā tu yogyatāyāṃ sakalameva tadbācyatayā bhavet । kvacidacandre'siddheḥ । āha cācāryaḥ । yatrāpyasādhāraṇatvādanumānābhāve śabdaprasiddhena viruddhenārthenāpodyate na sa pakṣa iti । yatra viṣaye pratipakṣabhūtasyānumānasyāsādhāraṇatā tata eva tadabhāvaḥ । abhāve śābdaprasiddhamanumānaṃ bādhakaṃ na sa pakṣaḥ । aśakyaniṣedhatāmasya darśayannevamāha pratipramāṇatayā niścayaṃ vā । nahi pramāṇamantareṇa niṣedhaḥ । nāpi niścāyake satyaniścayaḥ । atra ca 〈।〉

<h2 id='534,vi'>534,vi <small><small>(<a href='docExplore?doc_id=PVA_534,vi_534,xii'>PVA_534,vi_534,xii</a>)</small></small></h2>

	uttaraṃ pūrvasahitaṃ pūrvamuttarasaṃhitaṃ ।
	parapūrvārthasadbhāve tadetad vyāpṛtaṃ dvyam ॥ 195 ॥ (PVA)

<h2 id='534,vii'>534,vii <small><small></small></small></h2>

yadā tāvat pradhānatā śābdaprasiddhasya pūrvasyāvayavasya viśeṣaṇatā tadā pratipramāṇābhāve niścayaḥ । yadā tu parāvayavasya viśeṣaṇatvaṃ pūrvasya pradhānatā tadā'śakyaniṣedhatā ।

<h2 id='534,viii'>534,viii <small><small></small></small></h2>

nanu yadi nāmānumānasyāsādhāraṇatā tathāpi kathamaśakyaniṣedhatā । nānumānameva pramāṇaṃ pratyakṣasyāpi bhāvāt ।

<h2 id='534,ix'>534,ix <small><small></small></small></h2>

atra parihāraḥ ।

<h2 id='534,x'>534,x <small><small></small></small></h2>

	tanniṣedhonumānāt syācchabdārthe'nakṣavṛttitaḥ ॥ 114 ॥

<h2 id='534,xi'>534,xi <small><small></small></small></h2>

nanu 〈।〉

<h2 id='534,xii'>534,xii <small><small></small></small></h2>

	śābdaprasiddhaṃ yadrūpaṃ tatpratyakṣamatonumā ।
	nāstyasādhāraṇatvasya vyarthakaṃ vacanaṃ na kim ॥ 196 ॥ (PVA)

<h2 id='534,xiii'>534,xiii <small><small>(<a href='docExplore?doc_id=PVA_534,xiii'>PVA_534,xiii</a>)</small></small></h2>

na । śabdārthe'kṣāpravṛtteḥ । nahi śabdārthaḥ sākṣāt karttuṃ śakyaḥ । yogyatā hi śabdārthatayā niścitā śābdaprasiddhasyārthasya vyavahārakāritve yadi nāma pratibhāsate tathāpi tato na vyavaharttavyamiti yogyatāniṣedhaḥ । śabdasambandhitā vā pratibhāsamānasya । sambandhaśca na pratyakṣagocaraḥ । śabdasya śrotravijñāne pratibhāsaḥ । tadarthasya tu vikalpe cakṣurvijñāne vā । na cānayoḥ parasparaviṣayasāṃkaryam ।

<h2 id='534,xiv'>534,xiv <small><small>(<a href='docExplore?doc_id=PVA_534,xiv'>PVA_534,xiv</a>)</small></small></h2>

nanvagnidhūmayorapi svaviṣayavijñānapratibhāsanāt kathametat । tathā gandhagandhavadādīnāṃ । bhavatu tatrāpyeṣa doṣaḥ । tathāpi naitat samarthitaṃ bhavati । indriyavijñānena tu teṣāṃ grahaṇaṃ tato na doṣaḥ । atra tu svasamvedanameva jñānasvalakṣaṇasya grahaṇaṃ na vācakatvasya । vyāpī ca sambandho na pratyakṣapratibhāsī । na ca samvādī śābdo vyavahāraḥ । tato na pratyakṣagocaraḥ । vastuviṣayatvāt pratyakṣasya । tatonumānagocara evāyaṃ ।

<h2 id='534,xv'>534,xv <small><small>(<a href='docExplore?doc_id=PVA_534,xv_535,ii'>PVA_534,xv_535,ii</a>)</small></small></h2>

nanvanumānāntaraṃ bādhakaṃ bhaviṣyati hetvantarotpannaṃ । yadi nāma sattvādityasādhāraṇo hetuḥ anyo hetuḥ syādityāha ।

<535>

<h2 id='535,i'>535,i <small><small></small></small></h2>

	asādhāraṇatā tatra hetūnāṃ yatra nānvayi ।
	sattvamityabhyudāhāro hetorevaṃ kuto mataḥ ॥ 115 ॥

<h2 id='535,ii'>535,ii <small><small></small></small></h2>

yatra hi sattvamaśeṣavastuvyāpakamasādhāraṇīkriyate tatrānyatrāvyāpake varāke kā vārttā । na hi balavatpratipakṣanirāsasamarthastadaparatra kṣamate tadarthī । ata eva sahetukaṃ pakṣamupadiśatisma । acandraḥ śaśī sattvāditi । anyathā pakṣābhāsopanyāsaprastāve kaḥ prasaṅgo hetupanyāsasya । anyathā'śrāvaṇaḥ śabdo nityo ghaṭa ityapi hetūpanyāsaprasaṅgaḥ । atha pramāṇabādhite hetorasambhavotrāpi tathā syāditi yatkiñcidetat ।

<h2 id='535,iii'>535,iii <small><small>(<a href='docExplore?doc_id=PVA_535,iii_535,vi'>PVA_535,iii_535,vi</a>)</small></small></h2>

nanūktamaśakyaniṣedhatāmasya darśayati smeti aśrāvaṇa ityatrāpi prasaṅgāt ।

<h2 id='535,iv'>535,iv <small><small></small></small></h2>

atrocyate ।

<h2 id='535,v'>535,v <small><small></small></small></h2>

	śābdaprasiddhametaddhi na mukhyaṃ mānamucyate ।
	pratipakṣavinābhāvo'ta ityatrānavadyatā ॥ 197 ॥ (PVA)

<h2 id='535,vi'>535,vi <small><small></small></small></h2>

atra saṃbhavati bādhakaṃ na tu pratyakṣānumānayoḥ । tenātra pariharatā niḥpratipakṣatānumānasya kathiteti vakṣyate ।

<h2 id='535,vii'>535,vii <small><small>(<a href='docExplore?doc_id=PVA_535,vii_535,x'>PVA_535,vii_535,x</a>)</small></small></h2>

kathantarhi pratipakṣāsambhavaḥ । nahi sarvasya vācyatā ।

<h2 id='535,viii'>535,viii <small><small></small></small></h2>

tadāha ।

<h2 id='535,ix'>535,ix <small><small></small></small></h2>

	saṃketasaṃśrayāḥ śabdāḥ sa cecchāmātrasaṃśrayaḥ ।
	nāsiddhiḥ śabdasiddhānāmiti śābdaprasiddha vāk ॥ 116 ॥

<h2 id='535,x'>535,x <small><small></small></small></h2>

prasiddhameva sarvaṃ śābdaṃ rūpaṃ icchāmātrapravarttitasaṃketaśabdamātrabhāvāt । na hi śabdaḥ kvāpi na pravarttayituṃ śakyaḥ । etadarthameva śābdaprasiddhenetyādi vacanaṃ । anyathā'sādhāraṇatā na pratipadāyituṃ śakyetyuktametat ।

<h2 id='535,xi'>535,xi <small><small>(<a href='docExplore?doc_id=PVA_535,xi_535,xiii'>PVA_535,xi_535,xiii</a>)</small></small></h2>

nanvanumānābhāve śābdaprasiddhamabādhitamabādhitatvabhāve cānumānābhāva itītaretarāśrayadoṣaḥ ।

<h2 id='535,xii'>535,xii <small><small></small></small></h2>

	necchāmātrapravṛttattvaṃ svata eva na sidhyati ।
	śābdasiddhasya sattvasya svata eva 〈।〉 pramāṇatā ॥ 198 ॥ (PVA)

<h2 id='535,xiii'>535,xiii <small><small></small></small></h2>

na hīcchāmātrānurodhi śābdaprasiddhaṃ pratipakṣābhāvapratīkṣaṇamanyatopekṣyate । svata eva tasya balavattvāt । pratiṣedhakasya ca sattvasya svata evāpratibaddhatvenāsādhanatvāt ।

<h2 id='535,xiv'>535,xiv <small><small>(<a href='docExplore?doc_id=PVA_535,xiv'>PVA_535,xiv</a>)</small></small></h2>

nanu sattvamavācyameva pratīyate । tato'vācyatayā vyāptatvāt kasmānna pratiṣedhakaṃ 〈।〉 na 〈। i〉cchāmātrapravarttitasya niṣeddhumaśakyatvādityuktaṃ । yadi tvavācyaṃ sattvaṃ sattvaśabdenaiva kathamucyate । tasmādasādhāraṇatvāt anumānasyābādhitaśābdaprasiddhatā bādhikaiva । yadi tu bādhye 'pi bādhakatvāśaṃkā tathā sati na bādhyabādhakabhāvaḥ kvacidityapratipattikaṃ jagad bhavet । tasmācchābdaprasiddhameva bādhakaṃ na tatpratipakṣaḥ । tataśca ।

<h2 id='535,xv'>535,xv <small><small>(<a href='docExplore?doc_id=PVA_535,xv_536,i'>PVA_535,xv_536,i</a>)</small></small></h2>

	anumānaprasādhyeṣu viruddhāvyabhicāriṇaḥ ।
	abhāvaṃ darśayatyevaṃ pratīteranumā tvataḥ ॥ 117 ॥

<536>

<h2 id='536,i'>536,i <small><small></small></small></h2>

śābdaprasiddhavacanena na pratipakṣeṇa darśayati । yathedamapratipakṣamanumānaṃ tathānyadapi । tadapi pratipakṣasambhāvanāyāmapramāṇatvāt na bādhakaṃ bhavet । śābdaprasiddhavadeva । tatastasyāpyasādhāraṇatvāt pratipakṣasya sādhanatā । yathā'gniratra dhūmāt । nāgniratra sattvāt । agnirahitapradeśavat ।

<h2 id='536,ii'>536,ii <small><small>(<a href='docExplore?doc_id=PVA_536,ii_536,iii'>PVA_536,ii_536,iii</a>)</small></small></h2>

nanvicchāmātrapravarttitavācakatvād ghaṭe 'pi candratvamiti na dṛṣṭāntosti । atra tvanagniḥ pradeśo vidyata eva । naitadasti ।

<h2 id='536,iii'>536,iii <small><small></small></small></h2>

	śābdaprasiddhabādhāyāmasādhāraṇatā bhavet ।
	satvasyātrāpi kāryeṇa hetunā bādhanaṃ na kim ॥ 199 ॥ (PVA)
	sadhme hi pradeśegniranumānena sādhitaḥ ।
	pratiṣedhasya kimvanhernna 〈hi〉 sādhaka iṣyate ॥ 200 ॥ (PVA)
	vipakṣādbādhanāśaṅkā prāgeva vinivāritā ।
	tasmāt pramāṇe sarvatra pratiyogī na vidyate ॥ 201 ॥ (PVA)

<h2 id='536,vi'>536,vi <small><small>(<a href='docExplore?doc_id=PVA_536,vi'>PVA_536,vi</a>)</small></small></h2>

tatonumāne viruddhāvyabhicāriṇāmasambhavaḥ । anyathā pramāṇasya bādhanasambhave sarvatrānāśvāsaḥ । yatra na dṛśyate tatrāśvāsa iti cet । na 〈।〉 anupalambhamātrasya pramāṇābhāvāt । sambhave 'pi bādhakasyotprekṣayitumaśakyatvādanupalabdhilakṣaṇaprāptatvād 〈।〉 anenaikatvasaṃkhyāvivakṣā pratyuktā । so 'pi hyanupalambhameva sūcayati pratibandhaṃ vā । yadyanupalambhaṃ sūcayet tadapramāṇamiti na kiñcit । atha pratibandhaṃ tato na viruddhāvyabhicārisambhavaḥ । na hi pratibandhavānaparastatra sambhavati ekasya bhāvābhāvatvābhāvāt । tasmād vastubalapravṛttānumāne viruddhāvyabhicāriṇo'bhāvaḥ ।

<h2 id='536,vii'>536,vii <small><small>(<a href='docExplore?doc_id=PVA_536,vii_536,viii'>PVA_536,vii_536,viii</a>)</small></small></h2>

nanu yadyasādhāraṇatvādanumānābhāva ityanena viruddhāvyabhicāriṇo〈'〉bhāvasūcanānumāne tadānumāna eva kimidaṃ nocyate । yatrāpyasādhāraṇatvādanumānābhāve kāryahetusvabhāvahetuprasiddhena viruddhenārthenāpodyate tena sa pakṣa iti । evaṃ pratyakṣe 'pi vācyaṃ ।

<h2 id='536,viii'>536,viii <small><small></small></small></h2>

na kiñcidetat । yataḥ । etenaiva pratyakṣānumāne vyākhyāte ।

<h2 id='536,ix'>536,ix <small><small>(<a href='docExplore?doc_id=PVA_536,ix_536,xi'>PVA_536,ix_536,xi</a>)</small></small></h2>

ya āha । na vastu pratyakṣesti । pratyayatvāt keśamaśakākārataimirikapratya〈ya〉 vat । tasyedamuttaraṃ ।

<h2 id='536,x'>536,x <small><small></small></small></h2>

	pratibandhaprasiddhena vastunā'bhāvabādhanaṃ ।
	pratibandhasya bhāve hi vastu sarvatra vidyate ॥ 202 ॥ (PVA)

<h2 id='536,xi'>536,xi <small><small></small></small></h2>

yadi pratibandharahite pratyaye vastu saṃdigdhamanyathā vetyucyate । siddhameva sādhitaṃ bhavet । atha viparyaye tadā sarvatra vastvastītyasādhāraṇatā pratipakṣasya ।

<h2 id='536,xii'>536,xii <small><small>(<a href='docExplore?doc_id=PVA_536,xii_537,i'>PVA_536,xii_537,i</a>)</small></small></h2>

nanu pratyakṣe nānumānambādhakaṃ anyadbā saṃbhavati । tasya sākṣāddarśitatvāt । sākṣād dṛṣṭañca kathannāstitvena śakyaṃ pratipattuṃ । na hi tadaiva tasyaiva darśanādarśanayoḥ sambhavaḥ । nanu hetvantareṇābhāvasādhanaṃ nānupalambhena ।

<h2 id='536,xiii'>536,xiii <small><small></small></small></h2>

na sadetat । yataḥ ।

<h2 id='536,xiv'>536,xiv <small><small></small></small></h2>

	sākṣātkṛtena bādhāsti pratyaye kvāpi kasyacit ।
	tathā sati pramāṇaṃ syāt sarvamevāviśeṣataḥ ॥ 203 ॥ (PVA)

<537>

<h2 id='537,i'>537,i <small><small></small></small></h2>

nahi bhrāntapratyaye 'pi sākṣātkṛtakeśādirūpe bādhakamasti । tato na sākṣātkṛtimātreṇa pramāṇam ।

<h2 id='537,ii'>537,ii <small><small>(<a href='docExplore?doc_id=PVA_537,ii'>PVA_537,ii</a>)</small></small></h2>

anenābādhitatvamapi pratyuktuṃ । nahi sākṣātkaraṇamivābādhitatvamapi svarūpeṇātivyāpi । avisamvādinyabādhitatve sati pramāṇamiti cet । soyaṃ harītakīṃ prāpya devatā virecayatīti nyāyaḥ । yadyavisamvādanamasti kimabādhayā'visamvādenaiva na doṣaḥ । sa cāvisamvādo na pratibhāsamāne । apratibhāsamānañca gamyaṃ pratibandhāt pratibhāsamānarūpasya । sa ca pratibandharūpo'numāne 'pi samāna iti । tatra pratipakṣasambhave dvayorapi । na vā kvāpīti samānaṃ । tasmānna sākṣātkaraṇena pratyakṣamapi pramāṇam ।

<h2 id='537,iii'>537,iii <small><small>(<a href='docExplore?doc_id=PVA_537,iii_537,vi'>PVA_537,iii_537,vi</a>)</small></small></h2>

ata evāha ।

<h2 id='537,iv'>537,iv <small><small></small></small></h2>

	arthasyāsambhave'bhāvāt pratyakṣe 'pi pramāṇatā ।
	pratibaddhasvabhāvasya taddhetutve samaṃ dvayaṃ ॥ 204 ॥ (PVA)

<h2 id='537,v'>537,v <small><small></small></small></h2>

pratibandha eva hi pramāṇatve nibandhanaṃ ।

<h2 id='537,vi'>537,vi <small><small></small></small></h2>

nanu ca tatraiva pratyakṣe'pratipakṣatvapratipādanāyānumānābhāva iti kasmānnoktaṃ yadyetāvat prayojanaṃ । kramaprāptasya vyatikrame prayojanābhāvāt ।

<h2 id='537,vii'>537,vii <small><small>(<a href='docExplore?doc_id=PVA_537,vii_537,xi'>PVA_537,vii_537,xi</a>)</small></small></h2>

naitadasti sādhu । yataḥ ।

<h2 id='537,viii'>537,viii <small><small></small></small></h2>

	śabdāsiddhasya mānatvaṃ pratighātavinākṛtaṃ ।
	nivedayitumatroktā pratimānanirākriyā ॥ 205 ॥ (PVA)

<h2 id='537,ix'>537,ix <small><small></small></small></h2>

yadi tatra pratyakṣe'numāne vā pratibandhakamānanirākaraṇamucyate । śābdaprasiddhānumānasya sāmarthyamapratihatamapratipāditaṃ bhavet । tata etadarthaṃ prathamaprāptollaṃghanaṃ । api ca ।

<h2 id='537,x'>537,x <small><small></small></small></h2>

	apragāḍhānumāne 'pi yatrāpratyanumānatā ।
	tatra prauḍhānumānesau dūrādeva nirākṛtā ॥ 206 ॥ (PVA)

<h2 id='537,xi'>537,xi <small><small></small></small></h2>

yatra hi śābda 〈prasiddha〉 maprauḍhamapyanumānamapratipakṣamasādhāraṇīkaraṇakāraṇaṃ । tatra prauḍhatarama 〈prati〉 yatnasiddhamevāpratipakṣatayā ।

<h2 id='537,xii'>537,xii <small><small>(<a href='docExplore?doc_id=PVA_537,xii'>PVA_537,xii</a>)</small></small></h2>

nanu sakalameva yogyamiṣṭaśabdābhidhānatāyai । aprātikūlyameva yogyateti nyāyāditi । atra vastubalapravṛttamevānumānaṃ । tathā pratyakṣeṇopalambhāt । na 〈।〉 ānukūlyasyāpyabhāvāt । yathaiva tasya pratikūlatā na pratīyate tathānukūlatāpi pratyakṣato'nyato vā 〈।〉 tataḥ kathametat vastubalapravṛttaṃ 〈।〉 śābdaprasiddhamanumānaṃ tatra yadīcchāmātrāyāto dharmo na bādhyate vāstavaḥ । tatra kiṃ pratibandhabalāyāto bhaviṣyatītyetadevātra pratipādyaṃ prayojanaṃ ।

<h2 id='537,xiii'>537,xiii <small><small>(<a href='docExplore?doc_id=PVA_537,xiii_537,xviii'>PVA_537,xiii_537,xviii</a>)</small></small></h2>

nanu 〈।〉

<h2 id='537,xiv'>537,xiv <small><small></small></small></h2>

	icchāmātraparādhīno'vaśyameva na bādhyate ।
	tasya sannihitatvena sadaiva pratipattitaḥ ॥ 207 ॥ (PVA)
	yastu vastubalāyātaḥ sa na syādapi kutra cit ।
	kāraṇānāṃ hi kāryeṣu niyatatvanna vidyate ॥ 208 ॥ (PVA)
	tato bādhakaśaṅkā syāt pramāṇe vastubhāvini ।
	tatastatraiva yukteyaṃ bādhakasya nirākriyā ॥ 209 ॥ (PVA)
	daṇḍāyūpasya yo nyāyaḥ parihāra udīritaḥ ।
	sa nāsti prathamollaṃghena tasyātikramakramaḥ ॥ 210 ॥ (PVA)

<h2 id='537,xviii'>537,xviii <small><small></small></small></h2>

atrocyate ।

<538>

<h2 id='538,i'>538,i <small><small>(<a href='docExplore?doc_id=PVA_538,i_538,ix'>PVA_538,i_538,ix</a>)</small></small></h2>

	avastuvṛttivyavahāramātrāt prasiddhasambandhatayānumānaṃ ।
	na bādhitaṃ yatra parasya bādhā bhaviṣyatītyatra kathaṃ vimarśaḥ ॥ 211 ॥ (PVA)
	arthoyamevaṃ pratipadyamāno na nyāyadharmā nugatatvahīnaḥ ।
	icchāparādhīnavidheśca dṛṣṭastyāgo 'pi tattyāgakṛtāvatāraḥ ॥ 212 ॥ (PVA)
	sukhopanītasya samīhitasya tyāgo 'pi tattasya vidhāna eva ।
	na vastuvṛttaṃ punarevamasti dharādharaḥ kampayitu 〈nna〉 śakyaḥ ॥ 213 ॥ (PVA)
	iti sakalamaśaṃkaṃ kāpathāvṛttijātaṃ yadi paramamunīnāṃ vṛttametanna vājñā ।
	kathamiha duritānāṃ darśanaṃ nāstikānāmu pahatanayanānāṃ spaṣṭabhāvānadṛṣṭeḥ ॥ 214 ॥ (PVA)

<h2 id='538,ix'>538,ix <small><small></small></small></h2>

tasmādatraiva bādhakābhāvapratipādanamiti yuktametat ।

<h1 id='3.1.3.4.4'>3.1.3.4.4</h1>

<(4) saṃjñāsaṃjñisaṃbaṃdha-cintā>

<h2 id='538,x'>538,x <small><small>(<a href='docExplore?doc_id=PVA_538,x_538,xi'>PVA_538,x_538,xi</a>)</small></small></h2>

	athavā bruvato lakosyānumā'bhāva ucyate ।
	kintena bhinnaviṣayā pratītiranumānataḥ ॥ 118 ॥

<h2 id='538,xi'>538,xi <small><small></small></small></h2>

yatrāpītyādinā 〈।〉 yatrāpyasādhāraṇatvādanumā nāsti sādhiketi sambandhaḥ । na hi candraśabdavācyatvenumānaṃ vastubalabhāvibhāvakam । yadi tarhi sādhakamanumānaṃ nāstikena viparyayasyābhāvasya sādhanaṃ । abhāve śābdaprasiddhe 〈na〉 viruddhenāpodyata iti । anenānumānaniṣedhena naitad vastubalabhāvyanumānamiti pratipāditaṃ । yadi tvetadapyanumānamanumānapratiṣedho virodhinivarttitaḥ syāt । natvanumānatvamasya neṣṭameva । "svabhāvāṅgaṃ jagatsthitiriti" vacanāt । tathā hi śabdaprasiddhameva kevalamatra bācakaṃ na vastubalapravṛttamanumānaṃ । nahi bācyayatvamatra pratyakṣato grahītuṃ śakyaṃ tatra vastumātrasya pratibhāsanāt । athāpi syād yadyavikalpakatvāt vastumātraṃ pratibhāti na vācyavācakabhāvaḥ । kāryakāraṇabhāvo 'pi tarhi naiva pratibhāti । tatra yathā kāryakāraṇabhāvaḥ tathā vācyavācakabhāvo 'pi ।

<h2 id='538,xii'>538,xii <small><small>(<a href='docExplore?doc_id=PVA_538,xii_538,xv'>PVA_538,xii_538,xv</a>)</small></small></h2>

sattyametat । tathāpi kāryakāraṇabhāvaḥ sarvaviṣayo na vācakabhāvaḥ । tathā hi ।

<h2 id='538,xiii'>538,xiii <small><small></small></small></h2>

	vācyavācakabhāvoyaṃ deśakālanarāntare ।
	vyabhicārī tatastasya kāryakāraṇatā na hi ॥ 215 ॥ (PVA)

<h2 id='538,xiv'>538,xiv <small><small></small></small></h2>

kāryakāraṇabhāvo hi yadyapi paramārthato pratyakṣapramāṇasiddhastathāpi sakalajagadavijñānaprasiddhivaśāt pratyakṣavat pratibhāti । tathā hi ।

<h2 id='538,xv'>538,xv <small><small></small></small></h2>

	dṛṣṭametanmayā pūrvaṃ dhūmaḥ pāvakakāraṇaḥ ।
	sa evāyamiti jñānamanyathādeyabhāk katham ॥ 216 ॥ (PVA)

<h2 id='538,xvi'>538,xvi <small><small>(<a href='docExplore?doc_id=PVA_538,xvi'>PVA_538,xvi</a>)</small></small></h2>

yadi nāma pūrvaṃ na vikalpitaṃ mayā pūrvaṃ tathāpi mayā dṛṣṭameva । savikalpakantarhi pratyakṣamāpatitamiti cet । na । prāgavikalpanādavikalpayataiva tadā mayā dṛṣṭamiti pratīteḥ । na ca kālāntarabhāvī vikalpaḥ । prāgbhāvinaḥ pratyakṣasya savikalpatānibandhanaṃ tena saha sambandhābhāvāt । na tūttarakālabhāvino vikalpasya nirviṣayatve kathaṃ tenāvikalpakatā vyavasthāpyate । na cātītaviṣayaṃ pratyakṣaṃ tena kathamavikalpakatāvyavasthā । na 〈।〉 anupalabdheratītaviṣayatvāvyāghātāt । tathā hi । atītasya varttamānasya ca pratipattṛpratyakṣanivṛttilakṣaṇānupalabdherabhāva<539>vyavahārasādhanī । evameva sakalo lokasya vyavahāraḥ । anyathā vyavahāro na syāditi na tiṣṭhenna ca pratiṣṭhet kaściditi prāptaṃ ।

<h2 id='539,ii'>539,ii <small><small>(<a href='docExplore?doc_id=PVA_539,ii_539,v'>PVA_539,ii_539,v</a>)</small></small></h2>

tasmāt ।

<h2 id='539,iii'>539,iii <small><small></small></small></h2>

	amūḍhasmṛtisaṃskāraḥ pratipattā yadā bhavet ।
	atītavarttamānasya pratyakṣasya nivarttane ॥ 217 ॥ (PVA)
	abhāvavyahārasya tadā tena pravarttanaṃ ।
	sarvasya jagataḥ siddhamidaṃ vastvavigānataḥ ॥ 218 ॥ (PVA)

<h2 id='539,v'>539,v <small><small></small></small></h2>

vācyavācakabhāvastu mayā pratyakṣeṇa gṛhīta iti naivaṃ kasyacitpratītiḥ । tathā hi ।

<h2 id='539,vi'>539,vi <small><small>(<a href='docExplore?doc_id=PVA_539,vi_539,vii'>PVA_539,vi_539,vii</a>)</small></small></h2>

	śabdārtho darśanādeva gṛhyete vācyavācakau ।
	nopadeśamvinā so 'pi nopadeśastayekṣyate ॥ 219 ॥ (PVA)

<h2 id='539,vii'>539,vii <small><small></small></small></h2>

na khalu śabdārthopalambhamātrakādanupadeśādidaṃ vācyavācakamityullekhaḥ kasyacit । upadeśo 'pi yadyanyathā kaścid brūyāt parityajedevānyathā vyākhyāvikalpo na syāt । na hi kāryakāraṇabhāvo'nyathā netuṃ śakyaḥ ।

<h2 id='539,viii'>539,viii <small><small>(<a href='docExplore?doc_id=PVA_539,viii'>PVA_539,viii</a>)</small></small></h2>

nanu "pratyakṣaṃ saṃjñākarmeti"vaiṣeśikā ācakṣate । tathā hi । yajñadattoyamiti vastuśrutīkṣaṇe saṃketakāle pratyakṣādevamevāvagacchati । saṃketakaraṇakāle hi yadā purovarttidevadattādināmacikīrṣāviṣayīkṛtaṃ vastu puraḥ paśyanti jantavaḥ । śrutigocaracāri ca śabdarūpaṃ yajñadatta ityādikantadā bhavatyasya saṃjñeyamiti vyavahārakārī niścayaḥ । na ca bhinnajātīyapratyakṣapratyayagrāhyo na bhavati pratibandhe niścitaḥ । tathā hi ।

<h2 id='539,ix'>539,ix <small><small>(<a href='docExplore?doc_id=PVA_539,ix_539,xiii'>PVA_539,ix_539,xiii</a>)</small></small></h2>

	smaraṇānubhavau syātāṃ nānyathā pariniścitau ।
	paraspareṇa sambaddhau vijātīyatayā sthitau ॥ 220 ॥ (PVA)

<h2 id='539,x'>539,x <small><small></small></small></h2>

sajñāsaṃjñisambandhona pratyakṣaḥ ।

<h2 id='539,xi'>539,xi <small><small></small></small></h2>

tadetadasat । yataḥ ।

<h2 id='539,xii'>539,xii <small><small></small></small></h2>

	saṃjñāsaṃjñāvatoryogo yadi pratyakṣaniścitaḥ ।
	na syādevānyathā bhāvaḥ kālāntaraparigrahe ॥ 219' ॥ (PVA)

<h2 id='539,xiii'>539,xiii <small><small></small></small></h2>

yadi pratyakṣapramāṇasiddhaḥ saṃjñāsaṃjñisambandhaḥ । kathaṃ deśakālanarāntarenyathā bhavati । nahi pratyakṣagṛhītamanyathā bhavati nīlādikamanyo vā vastusambandhaḥ । tathopadeśānvayī dṛśyata evāyaṃ saṃjñāsaṃjñisambandhapratyayaḥ । tathā hi ।

<h2 id='539,xiv'>539,xiv <small><small>(<a href='docExplore?doc_id=PVA_539,xiv_539,xvii'>PVA_539,xiv_539,xvii</a>)</small></small></h2>

	evantāvadayamvakti nāmāsyedamiti sphuṭam ।
	nāmaivāsyedamiti tu na jānetiparisphuṭaṃ ॥ 220' ॥ (PVA)
	kadācidanyakāleyamanyadeva kariṣyati ।
	aparāparavāñchāsya kena nāma niṣidhyatāṃ ॥ 221 ॥ (PVA)
	vṛttammamāpyetadeva na vāñchāvāraṇaṃ kvacit ।
	kasyacitkenacicchakyaṃ kadācid brahmaṇāpi tat ॥ 222 ॥ (PVA)

<h2 id='539,xvii'>539,xvii <small><small></small></small></h2>

nanvā"bhyantarantasthamavivṛddhaṃ tripūruṣānugaṃ nāma kuryādanare pratiṣṭhitami"ti nyāyāt kathannecchāvāraṇaṃ । na । tallakṣaṇayogināmanekatve kathaṃ vāraṇaṃ । ayamapi copadeśa eva । na cāyamullaṃdhyamāna upadeśo na dṛṣṭaḥ । tasmānna pratyakṣaṃ saṃjñākarma । tato na kāryakāraṇabhāvavad vācyavācakabhāva iti na vastubalapravṛttaṃ śābdaprasiddhamanumānaṃ ।

<h2 id='539,xviii'>539,xviii <small><small>(<a href='docExplore?doc_id=PVA_539,xviii_540,ii'>PVA_539,xviii_540,ii</a>)</small></small></h2>

	tenānumānādvastūnāṃ sadasattānurodhinaḥ ।
	bhinnasyātadvavaśād vṛttistadicchājeti sūcitaṃ ॥ 119 ॥

<540>

<h2 id='540,i'>540,i <small><small></small></small></h2>

icchāmātrapravarttitamevaitacchābdaprasiddhamanumānaṃ, na vastubalabhāvi tato vastu na gamayati ।

<h2 id='540,ii'>540,ii <small><small></small></small></h2>

	agnihotrādiśabdasya yathārthoyaṃ prakalpitaḥ ।
	tathānyo 'pi śvamāṃsādiricchayā parikalpyatāṃ ॥ 223 ॥ (PVA)

<h2 id='540,iv'>540,iv <small><small>(<a href='docExplore?doc_id=PVA_540,iv_540,vi'>PVA_540,iv_540,vi</a>)</small></small></h2>

kohīcchāparikalpanābhāk svabhāveṣu bhāveṣu niyamaḥ । athādṛṣṭavirodhādakalpanā na hyanyārthaparikalpanāyāmadṛṣṭanirūḍhiḥ ।

<h2 id='540,v'>540,v <small><small></small></small></h2>

	samīhitaphalāvāptirnna hi kalpanayā kvacit ।
	anyathā nāmataḥ sarvaḥ sarvameva prasādhayet ॥ 224 ॥ (PVA)

<h2 id='540,vi'>540,vi <small><small></small></small></h2>

sattyametad vayamapyevaṃ pratijñāsiṣmahi bhavāneva tvasyānartha pathaprasthāna 〈sya〉 mahāsāmarthyaḥ <?>pravarttayitā । tathā hi ।

<h2 id='540,vii'>540,vii <small><small>(<a href='docExplore?doc_id=PVA_540,vii_540,x'>PVA_540,vii_540,x</a>)</small></small></h2>

	yadyarthasya parīkṣyeta niścayāya paraṃparā ।
	upadeśasya saiva syādanarthāndhaparaṃparā ॥ 225 ॥ (PVA)
	atīndriyadṛśaḥ santi yadyarthasyāsya vedakāḥ ।
	tathā satyavatārassyāt parasparavirodhinām ॥ 226 ॥ (PVA)

<h2 id='540,ix'>540,ix <small><small></small></small></h2>

nahyanyotīndriyadarśī labdhāvakāśaḥ karkkaśo bhavataḥ । tasmādayamapi kenacidarthaḥ

<h2 id='540,x'>540,x <small><small></small></small></h2>

kalpita eva । na ca tata eva saṃpratyaya ityanyo 'pi parikalpanīyaḥ । svayaṃ jānānena tadaparijñānaṃ kathaṃ kalpanīya <?>〈 yam〉 iti cet । sa eva jñāsyate kintava cintayā । na māmavicārya visamvādayedapi tataścinteti cet । parityajyatāntarhryupadeśamātrapratyāśā ।

<h2 id='540,xi'>540,xi <small><small>(<a href='docExplore?doc_id=PVA_540,xi_540,xiii'>PVA_540,xi_540,xiii</a>)</small></small></h2>

prakṛtipratyayānugamena kalpaneti cet । nanu so 'pi prakṛtipratyayārtha upadeśādeva siddhastataḥ so 'pi prayogadarśanāt 〈eva〉 samarthanīyaḥ । prayogo 'pi prakṛtipratyayārthādisambandhaparamparetaretarāśrayaṇe dharmastathā na syāditi cet । uktamatra । kiñca । dharma evambhavatītyayamapi upadeśa eveti yatkiñcidetat ।

<h2 id='540,xii'>540,xii <small><small></small></small></h2>

nanu candraḥ śaśī sattvāt prasiddhavācyavat । tataḥ kathamavastubalapravṛttametadanumānaṃ । uktamatra । api ca ।

<h2 id='540,xiii'>540,xiii <small><small></small></small></h2>

	candratāṃ śaśino'nicchan kāṃ pratītiṃ sa vāñchati ।
	iti taṃ pratyadṛṣṭāntaṃ tadasādhāraṇaṃ mataṃ ॥ 120 ॥

<h2 id='540,xiv'>540,xiv <small><small>(<a href='docExplore?doc_id=PVA_540,xiv'>PVA_540,xiv</a>)</small></small></h2>

sakalapratītipratikṣepakāriṇaṃpratyadṛṣṭāntatvāt । uktamasādhāraṇatvādanumānābhāva iti 〈।〉 sa hi śaśinaḥ 〈sa〉kalajagataḥ prasiddhimāgatasya candraśabdābhidheyatayā tattvamanicchannanyāmapi pratītiṃ necchatīti prasiddhamevaitat । tataḥ taṃ pratyadṛṣṭāntamanumānaṃ sattvādityādikaṃ । tatra ca sarvahetūnāmasādhāraṇatetyuktameva । tataścācandraḥ śaśī sattvāditi korthaḥ । candraḥ śaśī na sattvāditi hetoḥ । nānena candratvaṃ sādhayituṃ śakyaṃ । kena tarhi sādhyate asāviti tañca kathambādhakaṃ śābdaprasiddhenāvastu balabhāvinetyabhiprāyaḥ ।

<h2 id='540,xv'>540,xv <small><small>(<a href='docExplore?doc_id=PVA_540,xv_541,ii'>PVA_540,xv_541,ii</a>)</small></small></h2>

nanu candrasyaikatvādasādhāraṇatā tatkathametallabhyaṃ sakalapratītipratikṣepavādinaṃpratyetadanumānamasādhāramabhipretaṃ ।

<h2 id='540,xvi'>540,xvi <small><small></small></small></h2>

na kiñcidetat । yataḥ ।

<541>

<h2 id='541,i'>541,i <small><small></small></small></h2>

	nodāhāraṇamevākamadhi kṛtyedamucyate ।
	lakṣaṇatvāttathā'vṛkṣo dhātrītyuktau ca bādhanāt ॥ 121 ॥

<h2 id='541,ii'>541,ii <small><small></small></small></h2>

avṛkṣaḥ śiṃśapā sattvādityatra na parihāra ekatvād vṛkṣasya 〈iti〉 । na caikamudāharaṇamabhisandhāya lakṣaṇaṃ pravarttate ।

<h2 id='541,iii'>541,iii <small><small>(<a href='docExplore?doc_id=PVA_541,iii'>PVA_541,iii</a>)</small></small></h2>

nanu koyaṃ nyāyaḥ । ekamudāharaṇamabhisandhāya lakṣaṇaṃ na pravarttate । na khalu tadudāharaṇanna sādhanīyaṃ । athānyadapyudāharaṇamantarbhāvya 〈lakṣaṇaṃ〉 karttavyamevaṃ hi lakṣaṇakṛtaḥ śāstraprayāsasādhyamiti na pratipattṛparikleśaḥ । yatra tarhi nodāharaṇamanyadasti tatra kimapravarttanaṃ lakṣaṇasya dṛśyate 〈ca〉 । akuṭilikāyā ityādi । tathā 〈।〉

<h2 id='541,iv'>541,iv <small><small>(<a href='docExplore?doc_id=PVA_541,iv_541,vii'>PVA_541,iv_541,vii</a>)</small></small></h2>

	merumandaramainākakailāśośīrakādayaḥ ।
	ekaikarūpāḥ santyeva tato naikāpyudāhṛtiḥ ॥ 231 ॥ (PVA)

<h2 id='541,v'>541,v <small><small></small></small></h2>

atrocyate ।

<h2 id='541,vi'>541,vi <small><small></small></small></h2>

	vidheyaṃ lakṣaṇaṃ taddhi yadavyāptyā vinā kṛtaṃ ।
	ativyāptyā ca tenedamavyāpi syāt paroktitaḥ ॥ 232 ॥ (PVA)

<h2 id='541,vii'>541,vii <small><small></small></small></h2>

tathāhi । na vakṣaḥ śiṃśapā sattvādityatrāpi pratītibādhā vaktavyā sā kathaṃ paroditanyāyādavataret । nahi vṛkṣa ekaḥ plakṣāderapi bhāvāt । atha sādharāṇatayā'numānamastyeva tena bādhā bhaviṣyatīti cet । atrāha ।

<h2 id='541,viii'>541,viii <small><small>(<a href='docExplore?doc_id=PVA_541,viii_541,ix'>PVA_541,viii_541,ix</a>)</small></small></h2>

	atrāpi loke dṛṣṭatvātkarpūrarajatādiṣu ।
	samayād varttamānasya kā'sādhāraṇatābhidhā ॥ 122 ॥

<h2 id='541,ix'>541,ix <small><small></small></small></h2>

candraśabdābhidhānamapi karpūrādiṣu dṛṣṭameva । tataḥ kathamekatā candramasaḥ । na ca samayamātravṛttayaḥ śabdāḥ kvāpi na pravarttante । tatasta 〈trā〉 pyanumānabādhaiva । tadiyaṃ pratītibādhā nāma nāstyevetyāpatitaṃ ।

<h2 id='541,x'>541,x <small><small>(<a href='docExplore?doc_id=PVA_541,x_541,xiii'>PVA_541,x_541,xiii</a>)</small></small></h2>

atha rajatādiṣu candraśabdavācyatvaṃ naiva prasiddhibhāk kevalaṃ yathākathañcid gandhayuktyādivādibhiḥ kalpitaṃ na vastuvṛttaṃ tat ।

<h2 id='541,xi'>541,xi <small><small></small></small></h2>

tadasat ।

<h2 id='541,xii'>541,xii <small><small></small></small></h2>

	yadi tasya kvacitsidhyet siddhaṃ vastubalena tat ।
	pratītisiddhopagame'śaśinyapyanivāraṇāt ॥ 123 ॥

<h2 id='541,xiii'>541,xiii <small><small></small></small></h2>

asāyayamarthaḥ । yadi 〈ka〉 rpūrādau na paramārthataḥ prasiddhaṃ taireva kalpitaṃ gandhayuktyādivādibhiḥ । candre tarhi vastusiddhaṃ tattatkathaṃ prasiddhibādhodāharaṇaṃ ।

<h2 id='541,xiv'>541,xiv <small><small>(<a href='docExplore?doc_id=PVA_541,xiv_542,ii'>PVA_541,xiv_542,ii</a>)</small></small></h2>

atha pratītisiddhameva tattena pratītibādheti cet ।

<h2 id='541,xv'>541,xv <small><small></small></small></h2>

pratītisiddhopagame śaśinyapyanivāraṇameva karppūrādau । nahi tatrāpi va pratītistatonumānabādhanameva na pratītibādhanaṃ । atha karppūrādau hlādādinā nimittena pravarttate tena na tadudāharaṇaṃ tato sādhāraṇaṃ ।

<542>

<h2 id='542,i'>542,i <small><small></small></small></h2>

atrocyate ।

<h2 id='542,ii'>542,ii <small><small></small></small></h2>

	tasya vastuni siddhasya śaśinyapyanivāraṇaṃ ।
	tadvastvabhāve śaśini vāraṇe 'pi na duṣyati ॥ 124 ॥

<h2 id='542,iii'>542,iii <small><small>(<a href='docExplore?doc_id=PVA_542,iii_542,iv'>PVA_542,iii_542,iv</a>)</small></small></h2>

yadi karppūrādau nimittaprayuktaṃ candraśabdābhidhānaṃ śaśinyapi tasya nimittasya bhāvādavāryameva । atha tadvatsvabhāvānnivāraṇaṃ tadā śaśini vāraṇe 'pi na doṣaḥ । vastupratibaddhaṃ vastvabhāvena bhavatīti nāprasiddhametat ।

<h2 id='542,iv'>542,iv <small><small></small></small></h2>

	tasmādavastuniyatasaṃketadhvanibhāvināma ।
	yogyāḥ padārthā dharmāṇāmicchāyā anirodhanāt ॥ 125 ॥

<h2 id='542,v'>542,v <small><small>(<a href='docExplore?doc_id=PVA_542,v_542,vii'>PVA_542,v_542,vii</a>)</small></small></h2>

avastuniyatasaṃketa〈mātra〉 bhāvināṃ dharmāṇāṃ yogyāḥ sarvapadārthā iti tadyogyatābādhane doṣaḥ pratīti bādhālakṣaṇaḥ ।

<h2 id='542,vi'>542,vi <small><small></small></small></h2>

nanu nimittaprayuktaḥ śabdaḥ sakala eva । ḍavitthādiśabdānāmapi kiñcinnimittaṃ sāmānyaviśeṣarūpameva na prasiddhimātrakameva ।

<h2 id='542,vii'>542,vii <small><small></small></small></h2>

tadetadasat । na pravṛttinimittamupādāya śabdastannimittavati pravarttata iti pramāṇaṃ 〈।〉 nimitte 'pi nimittāntarāpekṣāyāmana〈va〉 sthā । tathā hi ।

<h2 id='542,viii'>542,viii <small><small>(<a href='docExplore?doc_id=PVA_542,viii'>PVA_542,viii</a>)</small></small></h2>

yadi tasya kvacit sidhyet siddhaṃ vastubalena tat । nimittavatīti vākyaśeṣaḥ । apratītisiddhopagame śaśinyapyanivāraṇāt । pratītimātrasiddhaśabdārthopagame'śaśinyapyanivāraṇaṃ । na hi yatra kvacitpravarttamāno vācyavāca〈ka〉 bhāvaḥ pratiniyama marhati । pratiniyame pramāṇābhāvāt । tatra yathā nimitte nimittamantareṇaiva pravarttate tathā nimittavatyapi । nahi nimitte 'pīcchātonyathāvṛttiḥ ।

<h2 id='542,ix'>542,ix <small><small>(<a href='docExplore?doc_id=PVA_542,ix'>PVA_542,ix</a>)</small></small></h2>

atha svabhāvādeva tatra varttate'nyatrāpi svabhāvaḥ kena 〈ni〉vāraṇīyaḥ । atha tena saha paramārthataḥ sambandhostīti tatraiva pravarttate jātyādau । etatkathaṃ jñātavyamicchāmātreṇa varttamānaḥ śabdo dṛṣṭaḥ 〈।〉 sa kathamanyamātrānyathā vartteta । varttamāno dṛṣṭastena varttata iti vyapadiśyatena । na 〈।〉 icchāmātravṛtterapi sambhavāt । na hīcchāmātravṛtteranyasya ca viśeṣaṃ paśyāmaḥ । icchayā anupalabdhiriti cet । seyamupalabdhiratītecchāyāmapi 〈saṃ〉bhavati । nahyanupalabdhiḥ sarvasya bādhikecchāyāḥ 〈।〉 varttamānasannihitaviśeṣasyaiva bādhikā na sarvasya । tasmād yadi kasya〈cid〉āpyatrāsīdicchā buddhasya cirātītasya tadupadeśādidānīnta〈nā〉nāṃ vyavahāraḥ kimatra viruddhaṃ । tasmānnimittavannimittavatyapi pravarttanāṃ kimanarthakanimittaparikalpanayā ।

<h2 id='542,x'>542,x <small><small>(<a href='docExplore?doc_id=PVA_542,x'>PVA_542,x</a>)</small></small></h2>

anyaḥ punarāha । na nimitte prathamaṃ pravarttate paścānnimittavati krameṇavṛtteradarśanāt । atha nimitte kvāpi dṛṣṭaḥ padārthatvaṃ gotvamiti । na tasya śabdāntaratvāt । tasya hi vācakatvaṃ yasya yatra prayogaḥ । prayogabalāyātā sakalasya bādhyabādhakabhāvasiddhiranvayavyatirekakalpanāyāṃ 〈hi〉 dravyavṛttireva bhāvapratyayāntaḥ śabdaḥ । bhāvapratyayāpagame dravyavṛttitvāt । atha dravyavṛtterbhāvapratyaye sati kathannimittamātravācakabhāvaḥ । yadā tu

<543>

<h2 id='543,i'>543,i <small><small>(<a href='docExplore?doc_id=PVA_543,i_543,ii'>PVA_543,i_543,ii</a>)</small></small></h2>

nimittamātre varttate tadā bhāvapratyayaḥ tamevārtha vyanaktīti yuktaṃ । nahi bhāvapratyayamantareṇa dravyabhāvavācyatā dvayorgośabdayorvivekena pratīyate 〈।〉 tato bhāvapratyayād vivekaḥ ।

<h2 id='543,ii'>543,ii <small><small></small></small></h2>

naitadasti । nahi svārthika eva sakalaḥ pratyayaḥ । tatra dravyavṛttereva pratyaye kṛte nimittasya tadviśeṣaṇasya pratītiriti na kiñci d virudhyate । na ca prakṛtipratyayārthavibhāgaḥ pāramārthikaḥ samudāyā eva vācakāḥ prayogataḥ pratīyante । prakṛtipratyayādi vibhāgastu bālavyutpattaye yathākathañcideva prakalpito'nyathā bālasya mukhena vyutpādayitapamaśakyatvāt । tasmānna nimittamupādāya nimittavati varttata iti pramāṇamatra kiñcit ।

<h2 id='543,iii'>543,iii <small><small>(<a href='docExplore?doc_id=PVA_543,iii_543,vii'>PVA_543,iii_543,vii</a>)</small></small></h2>

aparaḥ prāha । nimittavatyeva śabdaḥ pravarttate nimittaṃ tvanabhidhīyamānameva vyavacchedakamasambhavi tannimittatvāt ।

<h2 id='543,iv'>543,iv <small><small></small></small></h2>

tadetadasat । yataḥ ।

<h2 id='543,v'>543,v <small><small></small></small></h2>

	yadi tasya kvacitsidhyet siddhaṃ vastubalena tat ।
	pratītisiddhopagame śaśinyapyanivāraṇāt ॥ 233 ॥ (PVA)

<h2 id='543,vii'>543,vii <small><small></small></small></h2>

yadi tasya kvacinnimitte sidhyet siddhaṃ vastubalena tat । nimittamapratipādayatā śabdena kathantadvyavacchinne pravarttanaṃ । tadvyavacchede cedavabodhastadapi buddhāvārūḍhaṃ kathamāvacyaṃ nimittavato 'pi śabdāt pratipatti riti vācyatvaṃ sā nimitte 'pi samānā ।

<h2 id='543,viii'>543,viii <small><small>(<a href='docExplore?doc_id=PVA_543,viii_543,xi'>PVA_543,viii_543,xi</a>)</small></small></h2>

atha prādhānyena dravyameva pratipādyate guṇastu mādhuryādirnna pratīyamāno 'pi vācyo nāntarīyakatayā pratīteḥ ।

<h2 id='543,ix'>543,ix <small><small></small></small></h2>

	na vivakṣā vinābhāvī pradhānaguṇatānayaḥ ।
	yadu〈d〉diśya pravṛttiḥ syāttasya prādhānyasaṅgatiḥ ॥ 234 ॥ (PVA)

<h2 id='543,x'>543,x <small><small></small></small></h2>

tatra kadācinmādhuryyameva pradhānaṃ kadācid dravyamiti lokavyavasthā 〈।〉 lokavyavasthayā ca vācyavācakābhāvaḥ । tathā hi ।

<h2 id='543,xi'>543,xi <small><small></small></small></h2>

	madhureṇārthibhāvaścet guḍaṃ bhakṣaya sarvadā ।
	yadyartho vyādhyabhāvena tatkṛtyai madhu bhakṣaya ॥ 235 ॥ (PVA)

<h2 id='543,xii'>543,xii <small><small>(<a href='docExplore?doc_id=PVA_543,xii'>PVA_543,xii</a>)</small></small></h2>

yadā lolupajātīyaḥ kaścid bhakṣakastadartha guḍopadeśo mādhurya pratipādayati । yadā tu prabhāvaviśeṣāt śleṣmanivṛttaye pratipādayati madhvādikantadā dravyamātrapratipādakaṃ pradhānaṃ tasmād dvayameva pratīyate । pradhānaguṇabhāvastu kadācit kathañcit kasyaciditi vibhāgaḥ । tatra dvaya 〈ma〉 pratītau nāparannimittamiti prasiddhamātrakamavaśiṣyate ।

<h2 id='543,xiii'>543,xiii <small><small>(<a href='docExplore?doc_id=PVA_543,xiii'>PVA_543,xiii</a>)</small></small></h2>

athāpi syādupalakṣaṇaṃ nimittaṃ na tasya vācyatā । yathā katarad devadatta〈sya〉 dhāma 〈।〉 yatra kāka iti na kākasyāpi gṛhavacanavācyatā । yathā na vācyatā tathā tadabhāve 'pi devadattagṛhameva tena tasya nopādeyatā । tathā brāhmaṇādiśabdānāmapi manuṣyatvādiparicodanāyāṃ na ca kākenāsādhūpalakṣyate tasyānityatvāt 〈।〉 prekṣāpūrvākārī hi kākenopalakṣitamanyad 〈eva〉 devakulādikaṃ nimittīkaroti । anyathā vyavahārābhāvaḥ ।

<h2 id='543,xiv'>543,xiv <small><small>(<a href='docExplore?doc_id=PVA_543,xiv'>PVA_543,xiv</a>)</small></small></h2>

kathantarhi avācyabhūtaḥ kāka upalakṣaṇaṃ 〈।〉 pratyakṣasiddhatvādata eva kākaśabdenaivāsya pratipādanaṃ 〈।〉 na tvevaṃ jātyādinimittanāmapi paravācaka〈tva〉 pratipādanaṃ । tasmādavā<544>cyamapi vyavacchedakambhavati yat pṛthak pratipādyate । yattu tata eva śabdāt pratīyate tad vācyameva 〈।〉 śabdena buddhāvāhitasya vācyatvavyapadeśāt । tatra pratītireva śabdānna vācyateti cet । "pratītisiddhopagame śaśinyanivāraṇād" vācyatāyāḥ । nimittavannimittavatyapi tā〈'〉bhāvaḥ syādityataḥ । pratītita eva vācyatve nimitte 'pi samānaṃ ।

<h2 id='544,ii'>544,ii <small><small>(<a href='docExplore?doc_id=PVA_544,ii'>PVA_544,ii</a>)</small></small></h2>

nanu tailaṃ dīyatāmiti pātraṃ pratīyamānamapi na vācyaṃ tailaśabdasya । na tasya sarvadā pratītyabhāvāt । svayamānīte〈pi〉 pātre tailadānasyārthitāsaṃbhavāt । tasmādanabhidhīyamānasya śabdāntarāpratipāditasya nopalakṣaṇatvasambhavaḥ । lakṣitena hi kiñcillakṣayituṃ śakyate । alakṣitena lakṣaṇe'tiprasaṅga । atha prathamamupalakṣaṇāt । tataḥ punaratyantābhyāsāt sa śabdastadvyavacchinna eva pravarttate vināpi tadā nimittapratītiṃ । evantarhi śvamāṃse 'pi pravarttatāmagnihotrādiśabdastannimittasya kākavat tatra vṛttatvāt । anyathā kathaṃ na vastvartheṣu gośabdaḥ pravarttate । tatra tasya prasiddhatvāditi cet । śvamāṃsenāpi kāladeśāntare pratītirnnāstīti kuta etat । tasmād vācyavācakabhāvo nāmāniyata evecchāracitaṃ saṃketabalāvalambanatvāditi na kācitkṣatirvedasyāpauruṣeyatve 'pi duṣṭatāyāḥ । sarvatra yogyatāyā anivāraṇāt ।

<h2 id='544,iii'>544,iii <small><small>(<a href='docExplore?doc_id=PVA_544,iii_544,v'>PVA_544,iii_544,v</a>)</small></small></h2>

	tāṃ yogyatāṃ nirundhānaṃ, saṃketapratiṣedhajā ।
	pratihanti pratītākhyā yogyatā viṣayā'numā ॥ 126 ॥
	śabdānāmarthaniyamaḥ saṃketānuvidhāyināṃ ।
	netyanenoktamatraiṣāṃ pratiṣedho virudhyate ॥ 127 ॥

<h2 id='544,v'>544,v <small><small></small></small></h2>

yo hi śvamāṃsādikaṃ nāgnihotrādiśabdārtha ityāha । tasya yogyatāviṣayānumā pratirodhinī । yataḥ । śabdānāmābhidheyaniyamaḥ saṃketamātrapravṛttīnāṃ nāstīti koyanniyama ekenaivābhidheyena bhavitavyamiti । tatra ya āha । pratītibādhitaṃ śvamāṃsābhakṣaṇakalpanamiti sa paryanuyujyate । pauruṣeye veda iti pratītibādhitamidamapi । yataḥ । ṛggirāvṛcaścakruḥ sāmāni sāmagirāviti pratīteḥ । atha karotiḥ smaraṇe varttate na nirvarttana eva । tathā hi saṃskāre 'pi dṛśyate । pṛṣṭhaṃ kuru pādau kurviti 〈।〉 na 〈।〉 atrānyathā'sambhavādeva pratītiḥ । atha prāmāṇyamanyathā na bhavediti kalpanā । sarvāgamānāmapyapauruṣeyatāprasaṅgaḥ । tatkalpanānimittasadbhāvāt । ata eva saugataḥ ।

<h2 id='544,vi'>544,vi <small><small>(<a href='docExplore?doc_id=PVA_544,vi_544,vii'>PVA_544,vi_544,vii</a>)</small></small></h2>

	naimittikyāḥ śruterarthamarthamvā pāramārthikaṃ ।
	śabdānāṃ pratirundhāno na vācyastena vārṇiṇataḥ ॥ 128 ॥

<h2 id='544,vii'>544,vii <small><small></small></small></h2>

naimittikī śrutirnna kācidastīti yadi vadenna tasya doṣaḥ paramārthataḥ sambandhabalena netyapi yadi pratibrūyāt na vācya evāsau । yastu sāṃketikamapi mīmāṃsakādirnnetyāha । sa evocyate । tataḥ prasiddhibādhanamayuktaṃ ।

<h2 id='544,viii'>544,viii <small><small>(<a href='docExplore?doc_id=PVA_544,viii_545,ii'>PVA_544,viii_545,ii</a>)</small></small></h2>

	tasmād viṣayabhedasya darśanāya pṛthakkṛtā ।
	anumānābahirbhūtā pratītirapi pūrvavat ॥ 129 ॥

<545>

<h2 id='545,i'>545,i <small><small></small></small></h2>

yathā śāstraṃ svavacanañca prastāvāśrayatvenābhyupagatambādhakaṃ bhavati । nānyathā । pratijñānasyārthasya bādhanāt । na sarvathā viparyayasya bādhanameva । dvayostulyakakṣatvāt । tathā pratītirapi na pāramārthikārthasya bādhikā'pi tu pratītimātrakaprasiddhasya pratikṣepasya bādhiketi paramārthaḥ ।

<h2 id='545,ii'>545,ii <small><small></small></small></h2>

	siddhayoḥ pṛthagākhyāne darśayaṃśca prayojanam ।
	ete sahetuke prāha nānumādhyakṣabādhane ॥ 130 ॥

<h2 id='545,iii'>545,iii <small><small>(<a href='docExplore?doc_id=PVA_545,iii'>PVA_545,iii</a>)</small></small></h2>

tatrācāryeṇedamuktaṃ । svarūpeṇaiva nirddeśyaḥ svayamiṣṭo 〈'〉 nirākṛtaḥ pakṣaḥ । yadi pratyakṣānumānāgamaprasiddhena । tadyathā । aśrāvaṇaḥ śabdo nityo ghaṭa iti । na santi pramāṇāni prameyārthānīti pratijñāmātreṇa । yatrāpyasādhāraṇatvādanumānābhāve śābdaprasiddhena viruddhenā〈rthenā〉 podyate na sa pakṣa iti । anumādhyakṣabādhane । mukvāgamaprasiddhibādhane sahetuke prāha । pratijñāmātreṇa śābdaprasiddheneti । anyathā yadi viṣayabhedopadarśanannābhimatamabhaviṣyadācāryasya sahetukatvamanayoreva na brūyāt । tasmādayamevābhiprāyaḥ pradhānabhūtasya sakalanyāyavādināṃ nyāyaparameśvarasya ।

<h2 id='545,iv'>545,iv <small><small>(<a href='docExplore?doc_id=PVA_545,iv_545,ix'>PVA_545,iv_545,ix</a>)</small></small></h2>

na khalu prayojanavivekaparamanasaḥ paripuṣṭetaraprayojanavacasaḥ sambhavanti vacasvinaḥ । tathā hi ।

<h2 id='545,v'>545,v <small><small></small></small></h2>

	antarvindhyanivāsisāndravitatadhvāntoddhata dhvaṃsidhīr ।
	atyuccairudayādrisantatasatapreṅkha nmayūkhotkaraḥ ॥ 236 ॥ (PVA)
	ācāryo na vibhārgagaḥ pratihato nānyairapūrvoravir ।
	nnāstavyastagabhastihastaviphalaprārambhasambhāvitaḥ ॥ 237 ॥ (PVA)

<h2 id='545,ix'>545,ix <small><small></small></small></h2>

tasmād viṣayabheda evātra yuktaḥ । pariśiṣṭantu prāgevoktaṃ ।

<h1 id='3.1.3.4.5'>3.1.3.4.5</h1>

<5. pratyakṣabādhā>

<h2 id='545,x'>545,x <small><small>(<a href='docExplore?doc_id=PVA_545,x_546,i'>PVA_545,x_546,i</a>)</small></small></h2>

	tatrāpyadhyakṣabādhāyaṃ nānārūpatayā dhvaneḥ ।
	prasiddhasya śrutau rūpaṃ yadeva pratibhāsate ॥ 131 ॥
	advayaṃ śabalābhāsasyādṛṣṭerbuddhijanmanaḥ ।

<h2 id='545,xii'>545,xii <small><small></small></small></h2>

adhyakṣabādhāyāmapi vaktavyamastyeva । yadi nāma gamyamānatvādācāryeṇa noktaṃ । tatrāpi na vaktavyaṃ । aśrāvaṇaḥ śabda iti na sambandhasya pratiṣedhaḥ । kintarhi 〈।〉 yadrūpaṃ śrutauṃ pratibhāsate । advayaṃ śabalāyāṃ buddherananubhāvāt । nahi jātisamba〈ndha〉ādīnāṃ śabdapratibhāsasahacaritaḥ pratibhāsaḥ । apratibhāsamānañca kathaṃ pratyakṣamapratyakṣapratikṣepe ca kathaṃ pratyakṣabādhā । tadetatpratipādayiṣyate । tasmāt pratibhāsina eva rūpasya pratikṣepe doṣaḥ pratyakṣabādhālakṣaṇaḥ ।

<h2 id='545,xiii'>545,xiii <small><small></small></small></h2>

	tadarthārthoktirasyaiva kṣepedhyakṣeṇa bādhanaṃ ॥ 132 ॥

<h2 id='545,xiv'>545,xiv <small><small></small></small></h2>

tadarthamevācāryeṇa ।

<546>

<h2 id='546,i'>546,i <small><small></small></small></h2>

pratyakṣārthānumānāptaprasiddhena nirākṛta〈ḥ ।〉 ityarthasya grahaṇaṃ tasyaiva rūpasyārthatvāt । tajjā tyādikamarthaḥ । pratyakṣe pratibhāsasāmarthyābhāvāt ।

< 4. sāmānya-cintā>

<h1 id='3.1.4.0'>3.1.4.0</h1>

<h2 id='546,ii'>546,ii <small><small>(<a href='docExplore?doc_id=PVA_546,ii_546,iii'>PVA_546,ii_546,iii</a>)</small></small></h2>

yatra tvapratibhāsanaṃ na tatpratyaśakṣamiti na pratyakṣabādhitastatpratikṣepaḥ ।

<h2 id='546,iii'>546,iii <small><small></small></small></h2>

etadevāha ।

<1. sāmānyaṃ vyāvṛttilakṣaṇam>

<h1 id='3.1.4.1.0'>3.1.4.1.0</h1>

<h2 id='546,iv'>546,iv <small><small>(<a href='docExplore?doc_id=PVA_546,iv_546,vi'>PVA_546,iv_546,vi</a>)</small></small></h2>

	tadeva rūpaṃ tatrārthaḥ śeṣaṃ vyāvṛttilakṣaṇaṃ ।
	avasturūpaṃ sāmānyamatastannākṣagocaraḥ ॥ 133 ॥
	tena sāmānyadharmāṇāmapratyakṣatvasiddhitaḥ ।
	pratikṣepe 'pyabādheti śrāvaṇektyā prakāśitam ॥ 134 ॥

<h2 id='546,vi'>546,vi <small><small></small></small></h2>

parisphuratpurovarttirūpeṇa pratibhāsamānamevārthaḥ । sāmānyasambandhādayastu tathābhūtarūpavyāvṛttitaḥ parikalpitā nārtharūpāḥ । vijātīyarūpavilakṣaṇatvasyaiva darśanāt । sāmānyasya cāparasya dvitīyarūpavadapratibhāsanāt । nanu ।

<h2 id='546,vii'>546,vii <small><small>(<a href='docExplore?doc_id=PVA_546,vii'>PVA_546,vii</a>)</small></small></h2>

	vilakṣaṇatvaṃ nāmedaṃ sajātīnāṃ parasparaṃ ।
	vijātīyasajātīnāṃ vyavahārastataḥ katham ॥ 238 ॥ (PVA)
	gavāmeva yathānyasmādagovyāvṛttidarśanaṃ ।
	gavāśvānāntathānyasmād goraśvācca vilakṣaṇāt ॥ 239 ॥ (PVA)
	tato vyāvṛttimātreṇa nāsāṃ kārya prasidhyati ।
	vasturūpantu sāmānyaṃ vibhāgena vyavasthiteḥ ॥ 240 ॥ (PVA)
	pravarttayatyasāṃkaryaṃ vyavahārantadarthināṃ ।
	svarūpeṇa pratītasya na sāṃkaryasya sambhavaḥ ॥ 241 ॥ (PVA)

<h1 id='3.1.4.1.1'>3.1.4.1.1</h1>

<(1) sāmānyanirāsaḥ>

<h2 id='546,xii'>546,xii <small><small>(<a href='docExplore?doc_id=PVA_546,xii_546,xiii'>PVA_546,xii_546,xiii</a>)</small></small></h2>

tadetadasat । yataḥ ।

<h2 id='546,xiii'>546,xiii <small><small></small></small></h2>

	sāmānyādisvarūpeṇa yadi jātu pratīyate ।
	svarūpeṇa pratītasya na sāṃkaryaṃ prasaktimat ॥ 242 ॥ (PVA)
	svarūpāpratibhāse 'pi yadyasāṃkāryasambhavaḥ ।
	samarthakāradṛṣṭānāmasāṃkarya pratīyatāṃ ॥ 243 ॥ (PVA)
	vyaktivyaṅgyaṃ hi sāmānyaṃ vyaktirūpamalakṣitaṃ ।
	vyañjakaṃ na vibhāgena vyavahārastataḥ katham ॥ 244 ॥ (PVA)

<h2 id='546,xvii'>546,xvii <small><small>(<a href='docExplore?doc_id=PVA_546,xvii_547,i'>PVA_546,xvii_547,i</a>)</small></small></h2>

na yāvad vyaktīnāṃ sajātīyavijātīyānāmasāṃkaryantāvanna sāmānyamasāṃkaryeṇa pratīyate । yāvacca sāmānyannāsaṃkarapratītikaṃ na tāvat vyaktyasaṃkarapratītiritītaretarāśrayatvādapratītireva sāmānyasya ।

<h2 id='546,xviii'>546,xviii <small><small></small></small></h2>

atha sāmānyameva prathamaṃ pratīyate nāgṛhītaviśeṣaṇāviśeṣyabuddhiriti ।

<547>

<h2 id='547,i'>547,i <small><small></small></small></h2>

tadasat । sāmānyamapi kadācid viśeṣyameva parasparaṃ viśeṣaṇaviśeṣyabhāvāt । sāmānyasya ca sarvadā viśeṣaṇatve vyaktisandehe 'pi kasmānna pratītiḥ । tadviśeṣaṇaṃ yadvyavacchedakaṃ tacca vyavacchedakaṃ yatsandehavyāvarttanasamarthaṃ । tathā hi ।

<h2 id='547,ii'>547,ii <small><small>(<a href='docExplore?doc_id=PVA_547,ii_547,vi'>PVA_547,ii_547,vi</a>)</small></small></h2>

	naiva vyāvarttaterthātmā vidyamānaḥ svarūpataḥ ।
	avidyamānarūpastu daivenaiva nivarttitaḥ ॥ 245 ॥ (PVA)
	viśeṣaṇasahasre 'pi na pūrvasya nivarttanaṃ ।
	vyaktinirddhāraṇat tasmāt sāmānyasya viniścayaḥ ॥ 246 ॥ (PVA)

<h2 id='547,v'>547,v <small><small></small></small></h2>

ayaṃ sa gauriti niścayo rūpanirddhāraṇamātrakādeva 〈pra〉 varttate ।

<h2 id='547,vi'>547,vi <small><small></small></small></h2>

	samānatā hi sāmānyavyaktīnāñca samānatā ।
	saṃsthānaśaktibhedena tasmājjātiranarthikā ॥ 247 ॥ (PVA)

<h2 id='547,vii'>547,vii <small><small>(<a href='docExplore?doc_id=PVA_547,vii'>PVA_547,vii</a>)</small></small></h2>

kakudādisaṃsthānaṃ vāhādiśaktiśca yadi sāmānyaniścayahetustadeva sāmānyaṃ taccāvyatiriktameva tābhyaḥ । avāntarabhede kathantatsāmānyaṃ 〈।〉 sāmānyavādino 'pi kathaṃ vyaktiḥ । vilakṣaṇaireveti cet kinna karkkādibhiḥ । teṣāmasāmarthyāccet । eṣāmvilakṣaṇatve kathaṃ sāmarthyaṃ parasparataḥ । vastu svabhāvairuttaramvācyamiti cet । na । pādaprasāraṇamātrametat trāṇaṃ । anyathā sāmānyamantareṇaiva varṇṇasaṃsthānamātreṇāsāṃkaryavyavahāramātrasiddhernna vaktavyametat । sāmānyamantareṇa kathamiti । atra vastusvabhāvairuttaramvācyamiti parihārasya kākairabhakṣaṇāt । na ta kakudādisaṃsthānasya sāṃkaryamanyatrā darśanāt । yatra tu brāhmaṇādau saṃsthānādisākaryaṃ । tatra viṭasamayamātraṃ śaraṇaṃ sadācāramātramadyapādīnāṃ । tasmāt sudūramapi gatvā tadanyavyāvṛttireva hetuḥ sāmānyavibhāgenāparamiti vyarthakamaparaṃ । api ca ।

<h2 id='547,viii'>547,viii <small><small>(<a href='docExplore?doc_id=PVA_547,viii_547,x'>PVA_547,viii_547,x</a>)</small></small></h2>

	brahmahatyādidānādipāpapuṇyavyavasthitiḥ ।
	śāstrādeva tato mānanirūpaṇamanarthakaṃ ॥ 248 ॥ (PVA)

<h2 id='547,ix'>547,ix <small><small></small></small></h2>

ityuktametat । neha sāmānyadharmāṇāṃ pāpapuṇyajanakatvādīnāṃ pratikṣepe 'pyabādhā tatprakṣepakṛtaḥ 〈।〉 etacchrāvaṇaśabdena prakāśitaṃ । indriyavijñāne teṣāmapratibhāsanānna cānumānabādheti । yadi tatra tadrūpabādhane doṣa ityetat pratipādyaṃ śabdasvalakṣaṇaṃ nāstītyeva kasmānnoktaṃ 〈।〉 kintaddhitāntena sambandhinimittena śabdenokteḥ । evantu vacane〈na〉 sambandhanirākaṇamevātrābhipretaṃ । sa cānvayavyatirekasamādhigamya eva tatkathamiyaṃ pratyakṣabādhodāhṛtiḥ । anenāpi śabdena vivakṣābaśādabhipretortha ucyata eveti na doṣaḥ 〈।〉 vācakena kasmānnocyata iti cet । na । yataḥ ।

<h2 id='547,x'>547,x <small><small></small></small></h2>

	sarvathā'vācyarūpatvāt siddhyā tasya samāśrayāt ।
	bādhanāt tadbalenoktaḥ śrāvaṇenākṣagocara; ॥ 135 ॥

<h2 id='547,xi'>547,xi <small><small>(<a href='docExplore?doc_id=PVA_547,xi'>PVA_547,xi</a>)</small></small></h2>

nahi śabdasvalakṣaṇaśabdo 'pi vācakaḥ svalakṣaṇasya । sarvaśabdānāṃ sāmānyaviṣayatvāt । atha svalakṣaṇaśabdaḥ sāmānyavṛttirapi svalakṣaṇamovopalakṣayati tadadhyavasāyataḥ । evantarhi śrāvaṇaśabdo 'pi śravaṇendriyagrāhyatopalakṣitaṃ rūpaṃ svalakṣaṇamevāha । tallakṣaṇatvāt svalakṣaṇasya । na hīndriyagrāhyatvā〈da〉 paramapi sāmānyaṃ prasiddhaṃ prayojanamapyastyeva pramāṇa<548>prasiddhatvapratipādanaṃ । siddhyā pramāṇena tasya bādhakatvasya samāśrayādāśrayaṇāt । tadbalenaiva bādhanāt । pramāṇaprasiddho hyarthaḥ parasyāpramāṇaprasiddhasya bādhakaḥ 〈।〉 sa hi viruddhatayā pratīyamānaḥ parasyābhāvaṃ prabodhayati 〈।〉 tadabhāvapratipādanameva bādhakatvaṃ na bādhyabādhakabhāvaḥ । tataḥ pramāṇamidamanena pramāṇena prasiddhaṃ śabdasvalakṣaṇamiti । saparikarapratipādanaṃ hi parisphuṭapratipattikamiti prayojanaṃ । anumānavirodhe 'pi nityo ghaṭa iti । padārthānāṃ satāmevābhivyaktiṃ paśyatonupalakṣitatattvasya sāṃkhyasya nityatābhyupagamaḥ । sonumānabādhitaḥ ।

<h2 id='548,ii'>548,ii <small><small>(<a href='docExplore?doc_id=PVA_548,ii_548,iii'>PVA_548,ii_548,iii</a>)</small></small></h2>

	kāraṇānāṃ na sāmarthyamevaṃ sati tadā bhavet ।
	tataḥ kāraṇabhāvena vinā paryeṣaṇaṃ bṛthā ॥ 249 ॥ (PVA)

<h2 id='548,iii'>548,iii <small><small></small></small></h2>

kāraṇābhimataparyeṣaṇaṃ hi kāraṇatvamantareṇa vṛthā bhavet । karttavyasya tena kasyacidabhāvāt । vyaktiḥ kriyata iti cet । nanu vyaktirapi padārthasvabhāvā padārthasya nityatve vyakterapi nityatvāt sadā sthitaiveti na kiñcit karttavyam । atha vyaktiḥ kriyate na padārthabhinnā tarhi sā padārthato viruddhadharmādhyāsāt । abhede padārthasyāpi kāryatāprasaṅgaḥ ।

<h2 id='548,iv'>548,iv <small><small>(<a href='docExplore?doc_id=PVA_548,iv'>PVA_548,iv</a>)</small></small></h2>

	na ca pramāṇaṃ mṛtpiṇḍe ghaṭāderasti sādhakam ।
	kāryatvādasti tatreti sattve kāryasya kā kriyā ॥ 250 ॥ (PVA)
	vyaktiḥ sattvaṃ vinā nāsti vyaktibhāve ca sambhavet ।
	pradīpāderiva vyaktiḥ sarvasmāditi cenmatiḥ ॥ 251 ॥ (PVA)
	kulālāderivotpattiḥ sarvasmānna kimiṣyate ।
	paramāṇuśo 'pi mṛtpaṇḍanayane'nyatra dṛśyate ॥ 252 ॥ (PVA)
	tadasti tatrādṛṣṭañcet kharaśrṛṅge 'pi tadbhavet ।
	paścāttasya na dṛṣṭiścet paścād dṛṣṭastadā bhavet ॥ 253 ॥ (PVA)

<h2 id='548,xi'>548,xi <small><small>(<a href='docExplore?doc_id=PVA_548,xi_548,xii'>PVA_548,xi_548,xii</a>)</small></small></h2>

yadi paścādupalabhyate ghaṭaḥ paścādeva bhavatu vyaktivat । pūrvantu kathaṃ sadbhāvaḥ । vyaktiranyathā na yukteti cet । ayamaparostu doṣo na tvanupalabhyastīti śakyamvaktuṃ ।

<h2 id='548,xii'>548,xii <small><small></small></small></h2>

nanvanupalabdhirupalabdherabhāvaḥ tata upalabdhireva nāsti kathamabhāvo bhāvasya । yadyevaṃ śaśaviṣāṇādīnāmabhāvo na sidhyet । tato'sadakaraṇāditi heturnna syāt । tataḥ śaśaviṣāṇārthino 'pyupādānopādānambhavet । yataḥ ।

<h2 id='548,xiii'>548,xiii <small><small>(<a href='docExplore?doc_id=PVA_548,xiii^1'>PVA_548,xiii^1</a>)  (<a href='docExplore?doc_id=PVA_548,xiii^2'>PVA_548,xiii^2</a>)</small></small></h2>

	tadasti tatra tenāsya tatkāraṇatayā grahaḥ ।
	tadutpattyā vinā bhūtaṃ taccedasanmatam ॥ 254 ॥ (PVA)
	tadutpādanaśaktamastitvādeva gamyate ।
	anyathā ca gatau tasya tasyāstitvaṃ na gamyate ॥ 255 ॥ (PVA)
	atha yasmād yadutpannantattatrāstīti gamyate ।
	utpatteḥ prāgavijñātaṃ tasyāstad gamyatāṃ katham ॥ 256 ॥ (PVA)
	sattvena nahi sambandhastathotpattiḥ prasidhyati ।
	yathā ca kāraṇāt kāryantatsattvādapi tadbhavet ॥ 257 ॥ (PVA)
	yatpūrvakaṃ hi yatkāryantattasyeti vyavasthiteḥ ।
	tatsattvapūrvakaṃ kāryantattasyaiva kathambhavet ॥ 258 ॥ (PVA)
	itarasyeva cecchakteḥ sarvakāryasamudbhavāt ।
	śaktereva hi śaktiḥ syādabhede ca kathambhavet ॥ 259 ॥ (PVA)
	vyakteścekchaktito jātirvyaktiḥ kiṃ śaktitaḥ parā ।
	parā cennāstyajanyā syāt saṃtī cejjanyate katham ॥ 260 ॥ (PVA)
<549>
	vyakiśca buddhiḥ sāpyasti tatastasyā na janyatā ।
	atha samvedanaṃ vyaktistasyājanyasya kā janiḥ ॥ 261 ॥ (PVA)
	tasmānna vyaktikāryatvaṃ kārakāṇāṃ pramānvitam ।
	ghaṭe santamasasthe tu pramāṇamanumānavit ॥ 262 ॥ (PVA)
	mṛtpiṇḍādau tu naivāsti ghaṭādīnāṃ pramāṇavit ।
	sarvameva tato'nityaṃ vyaktivat kṛtakatvataḥ ॥ 263 ॥ (PVA)
	tatoyaṃ nityatāpakṣaḥ kutonumitibādhitaḥ ।
	pratyakṣārthānumānāptaprasiddhena svadharmiṇi ॥ 264 ॥ (PVA)
iti

<h2 id='549,vii'>549,vii <small><small>(<a href='docExplore?doc_id=PVA_549,vii_549,xi'>PVA_549,vii_549,xi</a>)</small></small></h2>

svadharmivacanantarhi kimartham । tathā hi ।

<h2 id='549,viii'>549,viii <small><small></small></small></h2>

	pramāṇabādhitaḥ pakṣo neti yuktamidaṃ matam ।
	paratra tatra vā dharmiṇyetat kvātropayogavat ॥ 265 ॥ (PVA)

<h2 id='549,ix'>549,ix <small><small></small></small></h2>

nahi paragharmiṇi bādhitamabādhitambhavati । sarvathā bādhitaṃ sādhayitumaśakyamiti hetuviṣayatvābhāvādapakṣa iti nyāyaḥ ।

<h2 id='549,x'>549,x <small><small></small></small></h2>

atrocyate ।

<h2 id='549,xi'>549,xi <small><small></small></small></h2>

	sarvatra vādino dharmo yaḥ svasādhyatayepsitaḥ ।
	taddharmavati bādhā syānnānyadharmeṇa dharmiṇi ॥ 136 ॥

<h2 id='549,xii'>549,xii <small><small>(<a href='docExplore?doc_id=PVA_549,xii_549,xiv'>PVA_549,xii_549,xiv</a>)</small></small></h2>

sarvatraiva dharmiṇi tasya dharmasya sambhave 'pi svaparamatena । tathāpi yaḥ svayamvādinā dharmaḥ sādhayitumiṣṭastaddharmavati dharmiṇi bādhyamāne yadi bādhā bhavettadā doṣo na tvanyadharmaviśiṣṭe dharmiṇi bādhyamāna iti svadharmivacanam ।

<h2 id='549,xiii'>549,xiii <small><small></small></small></h2>

	anyathāsyoparodhaḥ ko bādhitenyatra dharmiṇi ।

<h2 id='549,xiv'>549,xiv <small><small></small></small></h2>

ayamatra nyāyaḥ । taddharmavatyeva dharmiṇi bādhyamāne bādhā nānyadharmavati kṣatiriti ।

<h2 id='549,xv'>549,xv <small><small>(<a href='docExplore?doc_id=PVA_549,xv_549,xvii'>PVA_549,xv_549,xvii</a>)</small></small></h2>

	gatārthe lakṣaṇe nāsmin 〈sva〉dharmivacanaṃ punaḥ ॥ 137 ॥
	bādhāyāṃ dharmiṇo 'pi syāt bādhetyasya prasiddhaye ।
	āśrayasya virodhena tadāśritavirodhanāt ॥ 138 ॥

<h2 id='549,xvii'>549,xvii <small><small></small></small></h2>

svarūpeṇaiva nirddeśyaḥ svayamiti lakṣaṇādeva siddheḥ । svadharmayukta eva ca dharmī vādinā svayamiṣṭaḥ । tathā sati tasyaiva tadanurūpabādhane naiva doṣaprasaṅgo nānyasya sambhavaḥ ।

<h2 id='549,xviii'>549,xviii <small><small>(<a href='docExplore?doc_id=PVA_549,xviii_549,xxii'>PVA_549,xviii_549,xxii</a>)</small></small></h2>

naitadasti । dharmiṇo 'pi bādhāyāṃ yathā syādāśrayavirodhadvāreṇa taddharmasyāpyabhāvāprasaṅgataḥ ।

<h2 id='549,xix'>549,xix <small><small></small></small></h2>

	anyathaivamvidho dharmaḥ sādhya ityabhidhānataḥ ।
	tabdādhāmeva manyeta svadharmi vacanantataḥ ॥ 139 ॥

<h2 id='549,xx'>549,xx <small><small></small></small></h2>

evamvidho dharma iti prakṛtadharmiviśiṣṭaḥ । tasyaiva bādhane doṣaḥ syānna dharmiṇo 'pi bādhanaṃ doṣavanmanyate ।

<h2 id='549,xxi'>549,xxi <small><small></small></small></h2>

	nanvetadapyarthasiddhaṃ sattyaṃ kecittu dharmiṇaḥ ।
	kevalasyoparodhe 'pi doṣavattāmupāgatāḥ ॥ 140 ॥

<h2 id='549,xxii'>549,xxii <small><small></small></small></h2>

taddharmabādhanañced doṣavaddharmidvāreṇa vā bhavatu sākṣādvā 〈।〉 sarvathā sādhyadharmabādhanaṃ doṣavat ।

<550>

<h1 id='3.1.4.1.2'>3.1.4.1.2</h1>

<(2) vyomādirasad>

<h2 id='550,i'>550,i <small><small>(<a href='docExplore?doc_id=PVA_550,i_550,iv'>PVA_550,i_550,iv</a>)</small></small></h2>

sattyametat । tathāpi vipratipattiniṣedhārthametat । tathā hi । kecit kevaladharmibādhane 'pi doṣa aivati kathayanti ।

<h2 id='550,ii'>550,ii <small><small></small></small></h2>

	yathā parairanutpādyā pūrvarūpanna khādikaṃ ।
	sakṛcchabdādyahetutvādityukte prāha dūṣakaḥ ॥ 141 ॥
	tadvada vastusvabhāvo'san dharmī vyomādirityapi ।
	naivamiṣṭasya sādhyasya bādhā kācana vidyate ॥ 142 ॥

<h2 id='550,iv'>550,iv <small><small></small></small></h2>

vādī prāha । paraiḥ sahakāribhiḥ khādikamanutpādyāpūrvarūpanna bhavati śabdādeḥ kāryasya sakṛdajananāt । yadyanutpādya rūpaṃ bhavet sakṛdeva svakārya śabdādikaṃ kuryāt ।

<h2 id='550,v'>550,v <small><small>(<a href='docExplore?doc_id=PVA_550,v'>PVA_550,v</a>)</small></small></h2>

atra prativādyāha । athaivāyamanutpādyā pūrvarūpatā'bhāvaṃ sādhayati vyomādīnāṃ tathā vyomādidharmiṇo 'pi vastutvābhāvaṃ sādhayati । na dharmibādhanaṃ kevalaṃ doṣavat । na hyevaṃ vādino doṣaḥ 〈।〉 tena hi vastubhūtamākāśādikaṃ na bhavatītyetadeva sādhayitumiṣṭaṃ । tato'vastubhūtākāśadharmiṇyanutpādyāpūrverūpapamākāśādikaṃ na bhavati sakṛdahetutvāditi na doṣaḥ । vikalpapariniṣṭhite dharmiṇi sādhyasādhanād vastubhūtastu dharmī na tasya । tena tasya kevalasya bādhāyāmapi na doṣa ithi svadharmivacanaṃ । nahi paradharmiṇi bādhyamāne sa dharmo na sidhyati । tataḥ sādhyadharmi siddheravyāghātādadoṣaḥ ।

<h2 id='550,vi'>550,vi <small><small>(<a href='docExplore?doc_id=PVA_550,vi_550,vii'>PVA_550,vi_550,vii</a>)</small></small></h2>

athavānutpādyāpūrvarūpanna bhavati sakṛdahetutvāt । asyāyamarthaḥ । anityamākāśaṃ 〈।〉 tatra paraḥ । nityamākāśaṃ dharmibādhitambhavati । bādhyatāntathāpyanityamākāśandharmi bhaviṣyati । avaśyaṃ hi hetunā sādhyaviparyayo bādhitavyaḥ । nityo hi dharmī na prakṛtasādhyadharmākārastatastadbādhane ka iva doṣaḥ । yadyasau dharmastadbādhanena sidhyet syādeva doṣaḥ ।

<h2 id='550,vii'>550,vii <small><small></small></small></h2>

	tathā hyanityamākāśaṃ svarabhedasya sambhavāt ।
	ślaṣmādinopaghāto hi galabandhasya saṃbhavo ॥ 266 ॥ (PVA)

<h2 id='550,viii'>550,viii <small><small>(<a href='docExplore?doc_id=PVA_550,viii'>PVA_550,viii</a>)</small></small></h2>

galavile hyākāśa upahate svarabhedasya sambhavaḥ । tathā hi saṃkaṭavipula 〈ta〉 dikaṃ vivarāṇāṃ dṛṣṭamatādavasthyaṃ tānityatā । atha yadārthāntarabhāva eva tatrākāśantu tadeva vipulatādi kasmāt pūrvavannopalakṣyate । avaṣṭabdhatvāditi cet । avaṣṭambhaḥ kathannityasyeti yatkiñcidetat । api ca । paṭādyavayavī notpanna eva kevalaṃ tantau tantvantarasañcāramātraṃ । kasmādākarṣaṇe na pṛthagbhāva iti cet । galavilasyāpyākarṣaṇe śarīrasya kasmānna pṛthagbhāva iti yatkiñcidetat । tasmādanityamākāśamavastu vā 〈paramata〉 bauddhamatamityekānta eṣaḥ । athavā sapratighapadārthasaṃsṛṣṭamālokādikamevākāśamanyāsaṃsṛṣṭapadārthāntaramanityamākāśamiti sthita〈ḥ〉pakṣaḥ । tathābhūtasya dharmiṇaḥ sādhyadharmaviśiṣṭatā sādhyate । tatastadanyadharmibādhane na doṣa eva । yataḥ ।

<h2 id='550,ix'>550,ix <small><small>(<a href='docExplore?doc_id=PVA_550,ix_551,i'>PVA_550,ix_551,i</a>)</small></small></h2>

	dvayasyāpi hi sādhyatve sādhyadharmoparodhi yat ।
	bādhanaṃ dharmiṇastatra bādhetyetena varṇitam ॥ 143 ॥

<551>

<h2 id='551,i'>551,i <small><small></small></small></h2>

yadyapi nāma sādhyadharmi dharmi samudāyasādhanantathāpi yatra dharmiṇi bādhyamāne sa prakṛto dharma uparudhyata eva tatra doṣa ityanena svadharmivacanena kathitaṃ । na tu tadasambaddhaparaparikalpita〈dharmi〉 bādhane । yataḥ ।

<h2 id='551,ii'>551,ii <small><small>(<a href='docExplore?doc_id=PVA_551,ii_551,iv'>PVA_551,ii_551,iv</a>)</small></small></h2>

	tathaiva dharmiṇo 'pyatra sādhyatvāt kevalasya na ।

<h2 id='551,iii'>551,iii <small><small></small></small></h2>

dharmī hi svarūpeṇa siddha evāprasiddhasya dharmiṇaḥ sādhyadharmasādhane upayogābhāvāt । tena viśiṣṭatayā tasya sādhanamabhimataṃ na svarūpataḥ । tataḥ kevalabādhane na doṣa eva ।

<h2 id='551,iv'>551,iv <small><small></small></small></h2>

nanu yena rūpeṇa dharmī tadādhāratayā samīhitastadrūpabādhane niyame na doṣaḥ । na vasturūpasya nityarūpasya vā'kāśasyāsamīhitatvāt । api ca ।

<h2 id='551,v'>551,v <small><small>(<a href='docExplore?doc_id=PVA_551,v_551,vii'>PVA_551,v_551,vii</a>)</small></small></h2>

	dharmiṇaḥ sādhyasādharmyādanyadrūpaṃ bhavet yadi ।
	hetorvā tanniṣeddhāraḥ ke vayaṃ vastucintakāḥ ॥ 267 ॥ (PVA)

<h2 id='551,vi'>551,vi <small><small></small></small></h2>

na khalu vastubalāyātaṃ kiñcit kvicit pravarttamānaṃ kenacidvastucintābhiyoginā niṣeddhuṃ śakyam । pramā〈ṇa〉pratipannavastvanuyāyitvāt pramāṇikasya ।

<h2 id='551,vii'>551,vii <small><small></small></small></h2>

	yadyevamatra bādhā syāt nyānyānutpādyaśaktikaḥ ॥ 144 ॥
	sakṛcchabdādyahetutvāt sukhādiriti pūrvavat ।

<h2 id='551,ix'>551,ix <small><small>(<a href='docExplore?doc_id=PVA_551,ix_551,xiii'>PVA_551,ix_551,xiii</a>)</small></small></h2>

sukhaduḥkhamohātmakaṃ hi pradhānaṃ śabdādivyaktapadārthaheturiṣyate । tataḥ sakṛdahetutvādavastu sat sukhādikaṃ bhavet । pradhānarūpasya nityatvasya bādhane syādevāvastutā ।

<h2 id='551,x'>551,x <small><small></small></small></h2>

tadasat । yataḥ ।

<h2 id='551,xi'>551,xi <small><small></small></small></h2>

	virodhitā bhavedatra heturaikāntiko yadi ॥ 145 ॥
	kramakriyā'nityatayoravirodhād vipakṣataḥ ।
	vyāvṛtteḥ saṃśayādeva śeṣavadbheda iṣyate ॥ 146 ॥

<h2 id='551,xiii'>551,xiii <small><small></small></small></h2>

atra kramakriyāheturakramapratiṣedhena । kramakriyāyāścānityatayā virodhābhāvāt । tato 'nityatā'bhāvanna gamayatīti kathaṃ dharmibādhā । tadvādhayā ca dharmasya bādhā bhavet । tasmāt svadharmivacanaṃ ।

<h1 id='3.1.4.1.3'>3.1.4.1.3</h1>

<2. dharmisvarūpanirāsaḥ>

<h2 id='551,xiv'>551,xiv <small><small>(<a href='docExplore?doc_id=PVA_551,xiv_551,xvii'>PVA_551,xiv_551,xvii</a>)</small></small></h2>

	svayamiṣṭo yato dharmaḥ sādhyastasmāttadāśrayaḥ ।
	bādhyo na kevalo nānyasaṃśrayo veti sūcitam ॥ 147 ॥

<h2 id='551,xv'>551,xv <small><small></small></small></h2>

nahi kevaladharmibādhane vādīṣṭasādhyabādhanam । tadanyādhāradharmibādhane vā । tasmāt sādhyadharmopayogidha 〈i〉 rmabādhane doṣaḥ । tasmāt ।

<h2 id='551,xvi'>551,xvi <small><small></small></small></h2>

	svayaṃśrutyānyadharmāṇāṃ bādhā'bādheti kathyate ।
	tathā svadharmiṇānyasya dharmiṇo 'pīti kathyate ॥ 148 ॥

<h2 id='551,xvii'>551,xvii <small><small></small></small></h2>

ata evāha । yo hi dharmī dharmaviśiṣṭastatra yadi sādhyadharmaviruddhena pratyakṣānumānāgamaprasiddhena na bādhyate sa pakṣo'nyathā tadābhāsa iti pūrvokta evārtha iti ।

<552>

< 5. pakṣadoṣāḥ>

<h1 id='3.1.4.2.1'>3.1.4.2.1</h1>

<1. hetunirapekṣaḥ pakṣadoṣaḥ>

<h2 id='552,i'>552,i <small><small>(<a href='docExplore?doc_id=PVA_552,i_552,iii'>PVA_552,i_552,iii</a>)</small></small></h2>

nanvaparo 'pi 〈sa〉 pakṣābhāsaḥ aprisiddhaviśeṣyaḥ aprasiddhobhayaḥ aprasiddhaviśeṣaṇa iti । aprasiddhaviśeṣyaḥ tadyathā vibhurātmā । aprasiddhaviśeṣaṇaḥ sāṃkhyaṃ prati vināśī śabda iti । aprasiddhobhayaḥ । samavāyikāraṇamātmā । tatkathameṣāmanupanyāsaḥ 〈।〉

<h2 id='552,ii'>552,ii <small><small></small></small></h2>

na sadetat 〈।〉 yataḥ ।

<h2 id='552,iii'>552,iii <small><small></small></small></h2>

	pakṣadoṣo na yuktoyamuttarāvayavasthiteḥ ।
	pakṣopanyāsamātreṇa taddoṣatvavyavasthiteḥ ॥ 268 ॥ (PVA)

<h2 id='552,iv'>552,iv <small><small>(<a href='docExplore?doc_id=PVA_552,iv'>PVA_552,iv</a>)</small></small></h2>

yatra vibhurātmeti । yadi kaścid vibhutvayuktamātmānaṃ sādhyaṃ kuryāt kaḥ pakṣadoṣaḥ । dharmyabhāvena hetorāśrayāsiddhatvāditi cet । hetostarhi doṣo na sādhyasya tadanvayavyatirekānuvidhānāt । tathā vināśī śabda iti kva viśeṣaṇamasiddhaṃ । yadi śabde tadayamadoṣaḥ । yayo'ta eva sādhyate'nyathā kaḥ sādhyatārthaḥ । atha viparyayasidhyā'siddha ucyate । yadi nāma mūḍhasya 〈viparyaya〉 siddhistathāpi na tāvatā pakṣadoṣaḥ । yadi ca pramāṇena viparyayasiddhistadā tatpramāṇabādhita eva pakṣa iti sa doṣo mānaviruddhatālakṣaṇo na tu doṣāntaraṃ । atha dṛṣṭāntena siddhastadā sādhyavikalo dṛṣṭānta iti tasyaiva doṣo na pakṣasya । aprisiddhobhayasya tu bhayathā doṣa iti sarvemī hetudoṣo eva । atha hetudoṣādeva pakṣadoṣo 〈yaṃ〉 yataḥ sarvathā pakṣa eva na sidhyati । tathā ca sarve hetvādidoṣāḥ pakṣadoṣā bhaveyuḥ । na sa kaściddhetudoṣo yo na pakṣoparodhī । yataḥ ।

<h2 id='552,v'>552,v <small><small>(<a href='docExplore?doc_id=PVA_552,v_552,vi'>PVA_552,v_552,vi</a>)</small></small></h2>

	sarvasādhanadoṣeṇa pakṣa evoparudhyate ।
	tathāpi pakṣadoṣatvaṃ pratijñāmātrasaṃjñinaḥ ॥ 149 ॥

<h2 id='552,vi'>552,vi <small><small></small></small></h2>

nahi taduparodhamātrakādeva tasya pakṣasya doṣaḥ । sādhanadoṣasyāpi pakṣadoṣatāprasaṅgāt । atha sādhanadoṣastaduparodhyapi na pakṣadoṣastadamadatra nyāyābhāvāt । atha pakṣasvarūpaṃ tatkālañcātikramya pakṣavyatiriktasādhanakālasvarūpopanipātitvāt pakṣasya na doṣo'pi tu hetorevānanvayādiko doṣaḥ ।

<h2 id='552,vii'>552,vii <small><small>(<a href='docExplore?doc_id=PVA_552,vii'>PVA_552,vii</a>)</small></small></h2>

tadapyasat । samānatvādananvasya । ananvayo hyasambandhaḥ sa 〈ca〉 dviṣṭatvādubhayasyāpi । athāpi syādāśrayāsiddhatā hi sādhyāpekṣā pakṣadoṣo na sādhanāpekṣā । sādhanāpekṣā tu sādhanadoṣa eva । uktamatra । yadi dvyamapi parasparāpekṣaṃ sādhayet kathaṃ sa pakṣadoṣaḥ । na cāyaṃ niyamaḥ । siddhe dharmiṇi sādhyasambandhamātrasaṅgama eva sādhanīya iti । svarūpeṇaiva nirddeśya iti vacanāt । kathantarhi uktamasiddhe dharmiṇi sādhanāsambhavāt । āśrayāsiddhatvena hetoreva tatrāsambhava ityabhiprāyaḥ । tasmādasiddhadharmidharmasamudāyo 'pi pakṣa eva । tasmāddhetunirapekṣa eva doṣaḥ pakṣa iti । tataḥ ।

<h2 id='552,viii'>552,viii <small><small>(<a href='docExplore?doc_id=PVA_552,viii_553,iv'>PVA_552,viii_553,iv</a>)</small></small></h2>

	uttarāvayavāpekṣo yo doṣaḥ sonubadhyate ।
	tenetyuktamato'pakṣadoṣo'siddhāśrayādikaḥ ॥ 150 ॥

<553>

<h2 id='553,i'>553,i <small><small></small></small></h2>

uktametat ।

<h2 id='553,ii'>553,ii <small><small></small></small></h2>

	uttarāvayavāpekṣo na doṣaḥ pakṣa iṣyate ।
	tathā hetvādidoṣo 'pi pakṣadoṣaḥ prasajyate ॥ 269 ॥ (PVA)

<h2 id='553,iii'>553,iii <small><small></small></small></h2>

sarvaiḥ pakṣasya bādhātaḥ tasmāttanmātrasaṅginaḥ 〈।〉

<h2 id='553,iv'>553,iv <small><small></small></small></h2>

	pakṣadoṣā matā nānye pratyakṣādivirodhavat ॥ 270 ॥ (PVA)

<h2 id='553,v'>553,v <small><small>(<a href='docExplore?doc_id=PVA_553,v_553,vii'>PVA_553,v_553,vii</a>)</small></small></h2>

tasmādasiddhāśrayādikaḥ pakṣadoṣo neti nyāyaḥ ।

<h2 id='553,vi'>553,vi <small><small></small></small></h2>

nanvaśrāvaṇaḥ śabdo nityo ghaṭa iti nānumānaṃ pramāṇaṃ । acandraḥ śaśīti dharmasvarūpaviparītavat vidhānenopadarśitā । na dharmidharma viśeṣadharmirūpabādhā । na codāharaṇamapradarśitaṃ sujñānaṃ । tatkimatra kāraṇamiti na vidmaḥ । atrocyate ।

<h2 id='553,vii'>553,vii <small><small></small></small></h2>

	dharmidharmaviśeṣāṇāṃ svarūpasya ca dharmiṇaḥ ।
	bādhāsādhyāṅgabhūtānāmanenaivopadarśitā ॥ 151 ॥

<h2 id='553,viii'>553,viii <small><small>(<a href='docExplore?doc_id=PVA_553,viii'>PVA_553,viii</a>)</small></small></h2>

anenaiva codāharaṇena dharmasvarūpanirākaraṇapradarśanapareṇa sarveṣāmeva svarūpaviśeṣāṇāmupadarśitā bādhā । kathamanyenānyasya darśanamiti cet । sādhyatvāviśeṣāt । tatra prativyakti nodāharaṇaṃ śakyamupadarśayituṃ na ca tadupadarśane prayojanaṃ । ekodāharaṇapradarśanenaiva taddharmaṇaḥ sujñānatvāt । upalakṣaṇamātrakaṃ hyudāharaṇaṃ ।

<h1 id='3.1.4.2.2'>3.1.4.2.2</h1>

<2. avayavinirāsaḥ>

<h2 id='553,ix'>553,ix <small><small>(<a href='docExplore?doc_id=PVA_553,ix_553,xiv'>PVA_553,ix_553,xiv</a>)</small></small></h2>

nanu viśeṣaḥ kathandharmadharmiṇostaddharmā । na । uktāpekṣayā tasya viśeṣatvaṃ । sādhyantadevānyathā sādhanavaiphalyaṃ ।

<h2 id='553,x'>553,x <small><small></small></small></h2>

	tatrodāhṛti diṅmātramucyaterthasya dṛṣṭaye ।
	dravyalakṣaṇayuktonyaḥ saṃyogerthosti dṛṣṭibhāk ॥ 152 ॥
	adṛśyasyāviśiṣṭasyapratijñā niṣprayojanā ।

<h2 id='553,xii'>553,xii <small><small></small></small></h2>

etānyudāharaṇāni nānyo'vayavyavayavebhyastulānativiśeṣāgrahaṇāt । nānyevayavā avayavinaḥ vā apratyakṣatvaprasaṅgāt । nāsti dravyaṃ guṇadravyāṇāṃ dravyādravyatvaprasaṅgāt । dharmisvarūpanirākaraṇena pāścātyamekaṃ । dharmidharmaviśeṣanirākaraṇena na codāharaṇadvyaṃ yathākramamādyaṃ ।

<h2 id='553,xiii'>553,xiii <small><small></small></small></h2>

	yadrūpavyatiriktaṃ yattattathaivo 〈pa〉 labhyate ।
	tadrūpānupalambhe ca vyatireko na sidhyati ॥ 271 ॥ (PVA)

<h2 id='553,xiv'>553,xiv <small><small></small></small></h2>

nahi vyatirekeṇānupalabhyamānaṃ vyatirekeṇa pratyakṣaṃ bhavati । avyatirekeṇopalabhyate vyatiriktañcopagamyate 'ta eṣa virodhaḥ ।

<h1 id='3.1.4.2.3'>3.1.4.2.3</h1>

<3. dravyaguṇasāmānyanirāsaḥ>

<h2 id='553,xv'>553,xv <small><small>(<a href='docExplore?doc_id=PVA_553,xv_554,ii'>PVA_553,xv_554,ii</a>)</small></small></h2>

	yadi tvavayavā nānye pratyakṣatvamavāritaṃ ।
	pratyakṣovayavī yatra tadrūpāste 'pi tādṛśāḥ ॥ 272 ॥ (PVA)

<554>

<h2 id='554,i'>554,i <small><small></small></small></h2>

anyathāvayavānāmavayavi 〈pratyakṣattve 'pya〉 pratyakṣatāyāmanyataiva na syāt । athavā nānye'vayavā avayavinastasyā pratvakṣatvaprasaṅgāt । anyattve hi teṣāmapratyakṣatāyāmavayavino 'pyapratyakṣatāprasaṅgāt । na hyapratyakṣā 〈vayavo〉 vayavī pratyakṣo bhavituṃ yuktaḥ prathamāvayavivadeva ।

<h2 id='554,ii'>554,ii <small><small></small></small></h2>

atha sthūlovayavī pratyakṣo nānya iti matiḥ । ekasya sthūlatā viruddheti pratipāditam 〈।〉 ato 'vayavasamāhāramātramavayavī nāparastasmātrānye'vayavā iti sthitaṃ ।

<h2 id='554,iii'>554,iii <small><small>(<a href='docExplore?doc_id=PVA_554,iii'>PVA_554,iii</a>)</small></small></h2>

tathā nāsti dravyamiti guṇavyatiriktamiti sambandhaḥ । guṇadravyāṇāṃ dravyādravyatvaprasaṅgāditi । guṇasya vā dravyatvaṃ dravyasya vā guṇatvamityarthaḥ । tathā hi vyatireke sati parasparavyāvṛttatvādrūpaṃ sattayādhiṣṭhitaṃ dravyasya grāhyaṃ guṇānāmapi tathaiveti nyāyaḥ । tato dvyoḥ parasparaparihāreṇa sthitatayoreko guṇo'nyad dravyamiti kuto vivekaḥ । aparasparaparihāre 'pi kuto vivekaḥ । atha guṇasya dravyatvaṃ <?>〈 guṇatvaṃ〉 dravyasya dravyatvamiti viveka iti matiḥ ।

<h2 id='554,iv'>554,iv <small><small>(<a href='docExplore?doc_id=PVA_554,iv_554,vii'>PVA_554,iv_554,vii</a>)</small></small></h2>

tadapyayuktaṃ ।

<h2 id='554,v'>554,v <small><small></small></small></h2>

	svarūpavyatirekeṇa guṇatvādirnna vidyate ।
	guṇatvasyānyatāyāñca sattā tatrāpi vidyate ॥ 273 ॥ (PVA)
	tato dravyāviśeṣaḥ sa prāk prasaṅgo'nivāritaḥ ।
	sattve samastaṃ syād dravyaṃ vyatireketaratvayoḥ ॥ 274 ॥ (PVA)

<h2 id='554,vii'>554,vii <small><small></small></small></h2>

parasparaparihāreṇa 〈ava〉sthitatve na dravyetaratvayo rviveka iti siddhamevaitat । vyatireke tu dravyatvayogād dravyaṃ guṇatvayogād guṇa iti syād vivekāśaṅkā । tadapi na samyak । parasparaparihāreṇa sthitayo rūparasayoriva kuto dravyetarate । guṇatvādiyogāditi cet । na । guṇavyaktyā vyajyamāne guṇatvaṃ nānyathā । samānākāratāmātraṃ guṇatvaṃ dravyatvañca । tasya viśeṣastadvijātīyavyaktivyaktatvaṃ nāma । vijātīyavyaktitvañca vijātyā dhyāsitatvamitaretarāśrayadoṣaḥ ।

<h2 id='554,viii'>554,viii <small><small>(<a href='docExplore?doc_id=PVA_554,viii'>PVA_554,viii</a>)</small></small></h2>

atha jātīnāṃ svata eva vilakṣaṇatvaṃ parasparata ityucyate । tatrāpi vijātyadhyāsitatvameva vyāvṛttikāraṇaṃ । svarūpeṇa vyāvṛttatve vyaktīnāmapi tatheti vyarthikā parā jātiḥ । guṇa iti samānākārapratyayānibandhanatvāt । guṇatvāderguṇatvamiti cet । kimidānīmantargaḍunā sāmānyena । sāmānyākārapratyayanibandhanatvasya pratiniyamenaiva prasiddhatvāt svakaprayojanasya । tathā ca na dravyādravyayoḥ svarūpato viśeṣaḥ kaścit । tasmād dravyāstitve dravyādravyayoraviśeṣa eva । nāstitve tu bhavati viśeṣa iti yuktaṃ । samvṛtisad dravyaṃ tatonye guṇā iti । ubhayasvarūpaviśeṣanirākaraṇamukhenodāharaṇaṃ । tadyathā । sarvamvākyamanṛtārtham 〈।〉

<h2 id='554,ix'>554,ix <small><small>(<a href='docExplore?doc_id=PVA_554,ix_554,x'>PVA_554,ix_554,x</a>)</small></small></h2>

	anṛtārthamvacaḥ sarvamiti vākyānṛtatvayoḥ ।
	tatsvarūpaviśeṣasya kṣepe doṣo vivakṣite ॥ 275 ॥ (PVA)

<h2 id='554,x'>554,x <small><small></small></small></h2>

vākyatvamanṛtatvañca sāmānyena yadā nirākarttumabhipretaṃ tadobhayasvarūpanirākaraṇaṃ yadā tu vākyasya dharmiṇo dharmonityatvañcānṛtābhidheyatvaṃ tadobhayaviśeṣanirākaraṇaṃ । sarvasya vākya〈sya〉 viśeṣasyānṛtābhidheyatvasya ca nirākaraṇāt । prāmāṇyaṃ hi vacanasāmarthyādatastena vākyatvānṛtābhidheyatkābhāvanirākaraṇaṃ 〈।〉 dharmiviśeṣaścātra kaścidanityatvādiko draṣṭavyaḥ 〈।〉 yadi hyānityatvaṃ

<555>

<h2 id='555,i'>555,i <small><small>(<a href='docExplore?doc_id=PVA_555,i_555,v'>PVA_555,i_555,v</a>)</small></small></h2>

na sādhyate vyarthakameva vaktṛprāmāṇyāṅgīkaraṇaṃ । yadi nityatā syānna vaktā kiñcit kriyeteti vyartha eva vaktā syādataḥ svavacanaviruddhametat ।

<h2 id='555,ii'>555,ii <small><small></small></small></h2>

	yadi nityambhaved vākyaṃ vakturvyarthatvamāpatet ।
	avākyarūpopakṛtau siddhopasthāyitā patet ॥ 276 ॥ (PVA)

<h2 id='555,iv'>555,iv <small><small></small></small></h2>

vakturhi vākyasvarūpamanupakurvāṇasya na vākyopakāritā । atatkṛtopakāre na tasya kiñcidityanupakārī na vākyena vaktā pekṣyate । apekṣyate ca । tasmādanityatā tasya sādhanīyā । tatastadviśeṣanirākaraṇamukhenāyaṃ pakṣābhāsa iti kathitaṃ । tatra vārttikakāra udāharaṇadigmātrameva nidarśayati । anayā diśā śeṣodāharaṇavyākhyāpratipattyartha nāvayavyanyattvamātraṃ sādhyate । api tu dravyalakṣaṇayogena "kriyāvad guṇavat samavāyikāraṇaṃ dravyami"ti tathā dṛṣṭibhāvatvena ।

<h2 id='555,v'>555,v <small><small></small></small></h2>

anyattvamātrantu yadyavayavinaḥ sādhyate । tadā samvṛtisanmātraṃ tatsiddhameva । paramārthasantovayavā samvṛtisannavayavīti siddhasādhanamanyattvamātre sādhye ।

<h1 id='3.1.4.2.4'>3.1.4.2.4</h1>

<4. gurutvādhogatyorabhāvaḥ>

<h2 id='555,vi'>555,vi <small><small>(<a href='docExplore?doc_id=PVA_555,vi_555,vii'>PVA_555,vi_555,vii</a>)</small></small></h2>

	iṣṭo hyavayavī kāryaṃ dṛṣṭyā 'dṛśyeṣvasambhavi ।
	aviśiṣṭasya cānyasya sādhane siddhasādhanaṃ ॥ 153 ॥

<h2 id='555,vii'>555,vii <small><small></small></small></h2>

avayavaparamāṇvādivyatirekamātratayā prasiddha eva bhrāntabuddhyākāraḥ । tasyaiva sādhane niyamenaiva siddhasādhyatā । dṛṣṭa eva ca nāti dūravarttiparasparasāmīpyavyavasthitānāṃ saṃsaktakeśaviṣayaikaghanākāraḥ pratyayaḥ । tato na tāvanmātreṇa vijñānākāravyatiriktāvayavi prasiddhiḥ 〈।〉 ato dravyalakṣaṇayoga eva tatra sādhanīyaḥ । tatra ca gurutvaṃ guṇo'dhogatiśca kriyā । tayośca samavāyikāraṇatvamiti lakṣaṇayoge vijñānākāravyatirekasiddhiḥ । tathā ca ।

<h2 id='555,viii'>555,viii <small><small>(<a href='docExplore?doc_id=PVA_555,viii_555,xi'>PVA_555,viii_555,xi</a>)</small></small></h2>

	gurutvādhogatī syātāṃ yadyasau syāttulānatiḥ ॥ 154 ॥

<h2 id='555,ix'>555,ix <small><small></small></small></h2>

avaśyaṃ hi gurutvaprayuktādhogamane tadākṛṣyamāṇasya tulāśiraso 'pi natiḥ । na cāsāvasti । avayavādhikā tatosau na dravyalakṣaṇayukta ityāha ।

<h2 id='555,x'>555,x <small><small></small></small></h2>

	tannirguṇakriyastasmāt samavāyi na kāraṇam ।

<h2 id='555,xi'>555,xi <small><small></small></small></h2>

yayorguṇakriyayorasau samavāyikāraṇaṃ tadabhāvena na tathā bhavatītyupasaṃhāraḥ ।

<h2 id='555,xii'>555,xii <small><small>(<a href='docExplore?doc_id=PVA_555,xii_555,xiv'>PVA_555,xii_555,xiv</a>)</small></small></h2>

	tata eva na dṛśyosāvadṛṣṭeḥ kāryarūpayoḥ ॥ 155 ॥

<h2 id='555,xiii'>555,xiii <small><small></small></small></h2>

dṛśyatvamapi tasya nāstyeva । tasya hi dvyīgatirupacārato mukhyataśca । na tāvadupacārataḥ । tatkāryasya gauravāderadṛṣṭeḥ । nāpyupacā〈reta〉 rato rūpasyāvayavavyatirekeṇādṛṣṭervijñānākāra ya sthūlatayo〈pa〉 lambhāt । na dhikasya cādarśanāt ।

<h2 id='555,xiv'>555,xiv <small><small></small></small></h2>

	tadbādhānyaviśeṣasya nāntarīyakabhāvinaḥ ।

<556>

<h2 id='556,i'>556,i <small><small>(<a href='docExplore?doc_id=PVA_556,i_556,iv'>PVA_556,i_556,iv</a>)</small></small></h2>

anya viśeṣasyoktānyatāmātrāpekṣayā dravyalakṣaṇayogena tasya sādhyatvaṃ nāntarīyakatvena 〈।〉 anyathā'nyattvamātrasyāsādhyatvāt । tathā hi ।

<h2 id='556,ii'>556,ii <small><small></small></small></h2>

	gurutvādhogatityāge pratibhāsosya kevalaḥ ।
	pratibhāsaśca vijñānāvyatireke 'pyadurghaṭaḥ ॥ 277 ॥ (PVA)

<h2 id='556,iii'>556,iii <small><small></small></small></h2>

timiraviparītīkṛtadarśanaśaktinayanānāmapi keśadaṃśamaśakamakṣikādayo sadadhimokṣapakṣanikṣiptāḥ pratyakṣekṣitā ivāvabhāsante 〈।〉 na ca te tadavabhāsādevāsanto na bhavanti । atra ।

<h2 id='556,iv'>556,iv <small><small></small></small></h2>

	āsūkṣmād dravyamālāyāstolyatvādaṃśupātavat ॥ 156 ॥
	dravyāntaragurutvasya gatirnnetyaparobravīt ।

<h2 id='556,vi'>556,vi <small><small>(<a href='docExplore?doc_id=PVA_556,vi'>PVA_556,vi</a>)</small></small></h2>

sūkṣmadvyaṇukādipratidravyamālāyāstulāmānasaṅgamādanekadravyamadhyamadhyāsīnaṃ dravyāntaragurutvaṃ na śakyamu 〈pa〉 lakṣayitumiti tulānativiśeṣāgrahaṇaṃ । dvayorhi hemapiṇḍayoḥ saṃyoge yadyapyavayavyantaramutpannaṃ guṇakriyāvat । tathāpi dvyaṇukāvāntaradravyamālāpi tatrāsta eva । tatastadanantaragurutvamadhyapāti na lakṣyate । karpāsabhāramadhya śatitadaṃśupātagurutvamiva । na cālakṣyamāṇamapi tasya gurutvamadhogamanañca nāsti tatastannirguṇakriyastasmādityasiddhametat ।

<h2 id='556,vii'>556,vii <small><small>(<a href='docExplore?doc_id=PVA_556,vii_556,x'>PVA_556,vii_556,x</a>)</small></small></h2>

tadasat । yataḥ ।

<h2 id='556,viii'>556,viii <small><small></small></small></h2>

	nopalakṣyaṃ gurutvaṃ cet kutastasyādhikaṃ gatiḥ ।
	iyameva hi tadvittipratyāśā tatkṛtiḥ kathaṃ ॥ 278 ॥ (PVA)

<h2 id='556,ix'>556,ix <small><small></small></small></h2>

gurutvādhogativiśeṣamantareṇa pratibhāsamātrameva sidhyati । na ca tena siddhena siddhasādhyatāvyatikramaḥ । api ca ।

<h2 id='556,x'>556,x <small><small></small></small></h2>

	tasya krameṇa saṃyukte pāṃśurāśau sakṛd yute ॥ 157 ॥
	bhedaḥ syād gaurave tasmāt pṛthak saha ca tolite ।

<h2 id='556,xii'>556,xii <small><small>(<a href='docExplore?doc_id=PVA_556,xii_556,xiii'>PVA_556,xii_556,xiii</a>)</small></small></h2>

krameṇa saṃyukte hi pāṃśurāśau gurutvayuktānekāva 〈vaya〉 vibhārasadbhāvānmahadgauravaṃ । sakṛd yute tveka evāvayavīti na mahad gauravamato bhedaprasaktiḥ । na copalambho bhedasya । anekāṃśunicayanipāte tūpalakṣyate । tato'sau na dṛṣṭāntaḥ ।

<h2 id='556,xiii'>556,xiii <small><small></small></small></h2>

atha pūrvasakalāvayavi 〈vi〉 nāśe paryantavartyeka evāvayavī । tatonekāvayavināmabhāve samānameva gaurevamakrameṇānyathā ca saṃyukte pāṃśurāśāviti na doṣaḥ । tathā sati dravyamālātolya〈ta〉 iti na yuktaṃ syāt । antyasya tu gauravānumāpalakṣaṇaṃ na yuktam 〈।〉

<h2 id='556,xiv'>556,xiv <small><small>(<a href='docExplore?doc_id=PVA_556,xiv_556,xv'>PVA_556,xiv_556,xv</a>)</small></small></h2>

athavā yāvadārambhakayorgurutvaṃ pṛthagbhūtayo〈ravayavayo〉 ravayavino 'pi tadārabdhasya tāvadeva । tato na bhavati tulānativiśeṣaḥ । evantarhi sarvāvayavināśe satyavayavina utpattiriti । paramāṇūnāmapi vināśa iti nityāḥ paramāṇava iti virodhaḥ siddhāntasya ।

<h2 id='556,xv'>556,xv <small><small></small></small></h2>

atha vibhāgena vināśaḥ paramāṇūnāṃ tu na vibhāgo'navayatvāditi cet । na 〈।〉 anavaya〈va〉tvasyāyogāt । avaśyaṃ hi pūrvāparadigbhāgena bhāvyaṃ mūrttimatāṃ । tasmānnāvayavināśa iti yuktaṃ ।

<h2 id='556,xvi'>556,xvi <small><small>(<a href='docExplore?doc_id=PVA_556,xvi_557,i'>PVA_556,xvi_557,i</a>)</small></small></h2>

athāpi syād bhavatu paramāṇūnāṃ vināśa iti〈na〉 kā〈cit〉 naḥ kṣatiḥ । evantarhi ।

<h2 id='556,xvii'>556,xvii <small><small></small></small></h2>

	krameṇa māṣakādīnāṃ saṃkhyāsāmyanna yujyate ॥ 158 ॥

<557>

<h2 id='557,i'>557,i <small><small></small></small></h2>

pañcamāṣakaḥ piṇḍo na syādekatvā〈da〉vayavino māṣakāvayavināṃ vinaṣṭatvāt । ekameva suvarṇṇāmityādi bhavet । anekagauravasambhave hi pañcetyādisaṃkhyāsambhavaḥ । ekatvetvekasaṃkhyaivekatvādavayavinaḥ ।

<h2 id='557,ii'>557,ii <small><small>(<a href='docExplore?doc_id=PVA_557,ii_557,iii'>PVA_557,ii_557,iii</a>)</small></small></h2>

athaikatve 'pi gauravasya tathā vyapadeśastathā sati na paramārthaḥ saṃkhyā । tasmādavayavānāmavināśe tadgatāṃ saṃkhyopapadyate māṣakādisāmyanibandhanaṃ । tatonekadravyasambhave krameṇāvayavināmutpattergauravasya niyamena viśeṣataḥ ।

<h2 id='557,iii'>557,iii <small><small></small></small></h2>

atha śariśa<?>〈 sarṣa〉 pāduttarottaraṃ sakalameva nopalakṣyata ekānupalakṣaṇavat sarveṣāmaviśeṣāt ।

<h2 id='557,iv'>557,iv <small><small>(<a href='docExplore?doc_id=PVA_557,iv_557,vii'>PVA_557,iv_557,vii</a>)</small></small></h2>

naitadasti ।

<h2 id='557,v'>557,v <small><small></small></small></h2>

	ekasyānupalakṣatve 'pyaṃśornnānupalakṣyatā ।
	tadaṃśunicayasyāpi tato nedaṃ samañjasaṃ ॥ 279 ॥ (PVA)

<h2 id='557,vi'>557,vi <small><small></small></small></h2>

na hyenāmupalakṣaṇe tatsaṃhātasyāpi । ekāṃ〈śu〉gauravānupalakṣaṇe 'pi bhāragauravopalakṣaṇāt । aṃśanicayaśca karpāsabhāravyapadeśabhāgī । kiñca ।

<h2 id='557,vii'>557,vii <small><small></small></small></h2>

	sarṣapādāmahārāśeruttarovṛtti mat ।
	gurutvaṃ kāryamālāyā yadi naivopalakṣyate ॥ 159 ॥
	āsarṣapād gurutvantadvaṇarṇakṣatamanalpakaṃ ।
	tolyantatkāraṇaṅkāryagauravānupalakṣaṇāt ॥ 160 ॥

<h2 id='557,ix'>557,ix <small><small>(<a href='docExplore?doc_id=PVA_557,ix'>PVA_557,ix</a>)</small></small></h2>

raktikā caturbhāgaḥ sarṣapaḥ । tasmāt sarṣapāt prabhṛtyā mahārāśe uttarottarakāryamālā nibandhanaṃ bṛddhimad gauravaṃ nopalabhyate । āsarṣapāttu gurutvamapacayavat pūrvapūrvaṃ sutarāmeva nopalabhyata iti prāptaṃ । ataḥ kāryagauravānupalakṣaṇāt kāraṇameva tolyaṃ pāriśeṣyāttasyeti nyāyaḥ parisphuṭa eva । gauravaviśeṣopayogitayopalabhyameva tolyannānyat । uttarottarasya〈hi〉 kāryasya gauravānupakṣaṇe tadgauravaṃ kāraṇasyāpi । taulatve tatkāraṇasya । tasyāpi tatkāraṇasyeti । eva yāvatkāraṇaṃ paramāṇavastolyāsteṣām parasya 〈kāraṇabhūtasya〉 ā vayavasyābhāvāt । tathā hi ।

<h2 id='557,x'>557,x <small><small>(<a href='docExplore?doc_id=PVA_557,x_558,ii'>PVA_557,x_558,ii</a>)</small></small></h2>

	paryantāvayavidhvaṃse gurutvantu tayorapi ।
	punastadeva paśyāmo bhūyo dhvaṃse tayorapi ॥ 280 ॥ (PVA)
	tatonumānato vidmo gurutvaṃ paramāṇuṣu ।
	tato nāvayati dravyaṃ dravyalakṣaṇayuktimat ॥ 281 ॥ (PVA)

<h2 id='557,xii'>557,xii <small><small></small></small></h2>

api ca । aṃśorgauravānupalakṣaṇe 'pi bhāra eva tasya dṛṣṭatvāt । natvayavī dṛśyaḥ । kevalaṃ kāryadarśanādeva tasya sattā vyavasthāpyate ।

<h2 id='557,xiii'>557,xiii <small><small></small></small></h2>

tacca sakalamasat । yataḥ ।

<h2 id='557,xiv'>557,xiv <small><small></small></small></h2>

	na ca dṛṣṭoṃśuvat sortho na ca tatkāryamīkṣyate ।
	gurutvāgativat sarvatattulānu palakṣaṇāt ॥ 161 ॥
<558>
	māṣakāderanādhikyamanatiḥ sopalakṣaṇaṃ ।
	yathā svamakṣeṇādṛṣṭe rūpādāvadhikādhike ॥ 162 ॥

<h2 id='558,ii'>558,ii <small><small></small></small></h2>

pratyakṣānumānābhyāmapratītaṃ kathamastīti gamya〈tā〉 m ।

<h2 id='558,iii'>558,iii <small><small>(<a href='docExplore?doc_id=PVA_558,iii_558,v'>PVA_558,iii_558,v</a>)</small></small></h2>

nanu gurutvāgatāvapi prakārāntareṇāpi gateḥ sambhavāt kathamasat । na 〈।〉 anyasyāpi rūpāderanupalakṣaṇatvāt । māṣakāderavayivino nādhika 〈mapara〉 mavayavebhyaḥ । kathanna tarhi tulānativiśiṣāgrahaṇādityācāryeṇa pratiniyama uktaḥ । na 〈।〉 upalakṣaṇatvāt sā natiḥ । kevalocyamānāpyarasyāpi nidarśikā । kathaṃ sarvameva nopalakṣyata iti jñānavyaṃ kimatra jñātavyaṃ । yathāyathaṃ cakṣurādinā rūpāderadhikādhikasyānavagamāt । nahi rūparasādīnāmavayavebhyo viśeṣagatiravayavisambhave 'pi । tasmād guṇakriyāvad dṛśyāvayavyabhāva eveti dharmaviśeṣabādhadvāreṇa pakṣadoṣaḥ । ayañca pakṣaḥ । abhyupagamasvavacanānumānapratītivādhitaḥ ।

<h2 id='558,iv'>558,iv <small><small></small></small></h2>

	abhyupāyaḥ svavāgādibādhāyāḥ sambhavena tu ।
	udāharaṇamapyanyaddiśā gamyaṃ yathoktayā ॥ 163 ॥

<h2 id='558,v'>558,v <small><small></small></small></h2>

rūpabādhādivat । avayavibādhakanyāyopadarśanamatonyadapyācāryanidarśitamudāharaṇamavagantavyaṃ । tacca prāgupadarśitameva ।

<5. naiyāyikapakṣalakṣaṇe doṣaḥ>

<h1 id='3.1.4.2.5.1'>3.1.4.2.5.1</h1>

<(1) "sādhya" grahaṇaṃ nirarthakam>

<h2 id='558,vi'>558,vi <small><small>(<a href='docExplore?doc_id=PVA_558,vi_558,ix'>PVA_558,vi_558,ix</a>)</small></small></h2>

nanu sādhyanirddeśaḥ pakṣa pratijñetyetatpakṣalakṣaṇaṃ naiyāyikānāṃ asya ko doṣaḥ । asiddhahetudṛṣṭāntasyāpi tattvaprasaṅgaḥ ।

<h2 id='558,vii'>558,vii <small><small></small></small></h2>

nanu sādhyata iti sādhyaṃ । asiddhahetudṛṣṭāntau tu sādhayiṣyete । tatkathantayoḥ pratijñātvaprasaṅgaḥ ।

<h2 id='558,viii'>558,viii <small><small></small></small></h2>

sattyametat । yadi varttamānasādhyanirddeśa iti labhyeta ।

<h2 id='558,ix'>558,ix <small><small></small></small></h2>

	trikālaviṣayatvāttu kṛtyānāmatathātmakaṃ ।
	tathā paraṃ pratinyastaṃ sādhyanneṣṭaṃ tadāpi tat ॥ 164 ॥

<h2 id='558,x'>558,x <small><small>(<a href='docExplore?doc_id=PVA_558,x'>PVA_558,x</a>)</small></small></h2>

trikālaviṣayo hi sarva eva kṛtyapratyayāḥ । tato bhāvisādhyatvamapi pratijñā syāt । kathaṃ sādhyasya bhāvitvaṃ tadā'tathātmakatvena nirddeśāt । sādhyamapi tat tadā sādhanatvena niddiṣṭaṃ । tena tadā'sādhyaṃ 〈।〉 na cāsiddhaṃ sādhanaṃ sādhyaṃ prati । tatastasya paścāt sādhanatvaṃ tataḥ paścāttanasādhyatayaiva tasya nirddeśaḥ pratijñā ।

<h2 id='558,xi'>558,xi <small><small>(<a href='docExplore?doc_id=PVA_558,xi_559,i'>PVA_558,xi_559,i</a>)</small></small></h2>

nanu yathā sādhyaśabda kārakāpekṣayā sādhyanna pratipādayati kriyate ghaṭa iti tathā sādhanatvena nirddiṣṭamapi na pratyāyayiṣyatīti । kutosiddhasādhanasya pratijñātvaprasaṅgaḥ ।

<h2 id='558,xii'>558,xii <small><small></small></small></h2>

sattyametad yadi nibandhanamatra pratyāyanādhikāro na syāt ।

<559>

<h2 id='559,i'>559,i <small><small></small></small></h2>

	pratyāyanādhikāre tu sarvāsiddhāvarodhinī ।
	tasmāt sādhyaśrutirnneṣṭamviśeṣamavalambate ॥ 165 ॥

<h2 id='559,ii'>559,ii <small><small>(<a href='docExplore?doc_id=PVA_559,ii'>PVA_559,ii</a>)</small></small></h2>

pratyāyanādhikāreṇa nivarttyakārakāpekṣayā sādhyamaparasarvasādhyasaṃgrahārikaiva sādhyaśrutiḥ । ato na sādhyāntaravyavacchedasamarthā । kārakasādhyavyavacchedastu jñāpakahetvadhikārāt । na ca sahetukaṃ kiñcid bhavatītyahetukenāpi bhavitavyaṃ । sarvasya sarvatra bhāvaprasaṅgāt । na cāsādha〈na〉tvena nirddiṣṭaṃ sādhyampakṣa iti nibandhanamasti । tataḥ sādhyaśrutirnneṣṭamviśeṣamavalamvitumalaṃ । kārakasādhyavyāvṛttistu pratyāyanādhikārāditi na tayā sāmyaṃ ।

<h2 id='559,iii'>559,iii <small><small>(<a href='docExplore?doc_id=PVA_559,iii_559,v'>PVA_559,iii_559,v</a>)</small></small></h2>

	tenāprasiddhasandigdha hetudāharaṇa kṛtaṃ ।
	anyathā śaśaśrṛṅgādau sarvāsiddhe 'pi sādhyatā ॥ 166 ॥

<h2 id='559,iv'>559,iv <small><small></small></small></h2>

tathā cāsiddhadṛṣṭāntahetuvādaḥ prasajyata iti ।

<h2 id='559,v'>559,v <small><small></small></small></h2>

anityaḥ śabdaḥ kṛtakatvāta ghaṭavaditi sāṃkhyaṃ prati । cākṣuṣatvādākāśavaditi vā । yadi tu prakaraṇānapekṣā bhavet pratilakṣaṇakṛtastathā śaśaśrṛṅgādāvapi sādhyatāprasaṅgaḥ ।

<h2 id='559,vi'>559,vi <small><small>(<a href='docExplore?doc_id=PVA_559,vi'>PVA_559,vi</a>)</small></small></h2>

athāpi syād 〈।〉 atrāpi "sādhyanirddeśaḥ pratijñe"ti na sarvasya pratyāyanādhikāre 'pi sādhyasya pratijñātvamapi tu sādhyamiti karmaṇi kṛtyapratyayavidhānāt । karma ca "kartturīpsitatamaṃ" karme ? (pāṇiniḥ.....) ti viśiṣṭameva yatra prakarṣaḥ । na ca sādhanatvena nirddiṣṭaṃ karaṇatvādīptitatamaṃ । anyathā payasaudanaṃ bhuṃkte iti na payasaḥ karaṇatvena vivakṣitasya karmatvaṃ bhojanakriyayā'pyamānasyāpi । tathepsitaṃ । nepsiṣyamāṇaṅkarma । api ca । pañcasvavayaveṣu lakṣyatayā prakṛteṣvavayavāntaralakṣaṇaviṣayaparihāreṇa pratijñālakṣaṇaṃ vyavatiṣṭhata ityasādhanabhūtasādhyanirddeśaḥ pratijñeti pratīyate । tathā caturvidhaṃ "sarvatantrapratitantrādhikaraṇābhyupagamasiddhānta" 〈nyāyasūṃtre〉 prakrame lakṣaṇavidhānādabhyupagamasiddhāntalakṣaṇaḥ sādhyanirddeśaḥ pratijñeti pratīternnātiprasaṅga iti na doṣaḥ ।

<h2 id='559,vii'>559,vii <small><small>(<a href='docExplore?doc_id=PVA_559,vii_559,x'>PVA_559,vii_559,x</a>)</small></small></h2>

tadetatsakalamasat । yataḥ ।

<h2 id='559,viii'>559,viii <small><small></small></small></h2>

	sarvasya cāprasiddhatvaṃ kathañcit tena na kṣamāḥ ।
	karmādibhedopakṣepaparihārāvivecane ॥ 167 ॥
	prāgasiddhasvarūpatvāt sādhyovayava ityasat ।
	tulyasiddhāntatā te hi yenopagamalakṣaṇaḥ ॥ 168 ॥

<h2 id='559,x'>559,x <small><small></small></small></h2>

na khalu siddhānto siddhahetudṛṣṭāntavyavacchedakṛt । sarvasyāsiddhasya abhyupagamāt । śāstradṛṣṭasya hyabhyupagatasyābhyupagamasiddhāntatvāt । tasya ca hetutvenābhyupagame 'pi sādhyatābhyupagamo'vaśyaṃbhāvī nāsiddhasya hetuteti 〈।〉 trikālaviṣayatvantu kṛtyapratyayānāṃ pratipāditamabhyupagamaśabdo 'pi trikālaviṣayapratyaya eva kṛtyagrahaṇasyopalakṣaṇārthatvāt । tataḥ sakalasya siddhāntatā tulyā 〈।〉 tato 〈na〉 siddhāntopakramaḥ parihāraḥ ।

<560>

<h2 id='560,i'>560,i <small><small>(<a href='docExplore?doc_id=PVA_560,i_560,ii'>PVA_560,i_560,ii</a>)</small></small></h2>

atha sādhanasya sādhyasya ca lakṣaṇe prakṛte sādhanalakṣaṇaparihāreṇa sādhyanirddeśaḥ pratijñe ti sādhya eva pratijñā na sādhananirddeśaḥ ।

<h2 id='560,ii'>560,ii <small><small></small></small></h2>

tadapyasat । sarveṣāmasiddhatvādavayavalakṣaṇānāmarthasyāsiddhatvāt prāglakṣaṇābhidhānāt । tataḥ sādhyarnirddeśaḥ pratijñeti sarvasya sādhyasya nirddeśa iti syāt । tadvinirmuktasya ca sādhanatvaṃ । athavā sādhanatvena nirmuktasya sādhyanirddeśya pratijñātvamiti ka imaṃ vivekaṃ vidhātumalaṃ । sandeha eva tarhīti cet । na 〈।〉 atrottarasya vakṣyamāṇatvāt ।

<h2 id='560,iii'>560,iii <small><small>(<a href='docExplore?doc_id=PVA_560,iii_560,iv'>PVA_560,iii_560,iv</a>)</small></small></h2>

nanu sādhyamiti karmaṇi kṛtyapratyayaḥ । karma ca kartturīpsitatamaṃ na ca sādhanatvenopāyatayābhīṣṭasyepsitamatvaṃ । tatkathantasya sādhyatā ।

<h2 id='560,iv'>560,iv <small><small></small></small></h2>

natadasti । sādhanasyaivopāyatayā sādhyatvenepsitatamatvāt । na cātiśayapratyayaḥ tatrāṅgīkṛtaḥ । yogavibhāgasya kaiścidabhyupagamāddaparairātiśāyikasya pratyākhyātatvāt । na ca bhūtapratyayastatra tantramekabacanamvākariṣyati kaṭau kaṭāniti ceṣṭatvāt । abhyupagamasiddhāntatā cāstyeva । tasmāt sādhyanirddeśaḥ pratijñetyasadetat । atra ca dharmī dharmaḥ samudāyo vā sādhyo bhavet ।

<h2 id='560,v'>560,v <small><small>(<a href='docExplore?doc_id=PVA_560,v_560,ix'>PVA_560,v_560,ix</a>)</small></small></h2>

tatra dharme sādhyena sādharmyaṃ heturdharmiṇyanarthakaḥ ।

<h2 id='560,vi'>560,vi <small><small></small></small></h2>

yadi dharmaḥ sādhyaḥ tasya nirddeśaḥ pratijñetyanikyatvamiti bhavet pratijñā । tathā sādhyasādharmyāt taddharmabhāvī dṛṣṭānta udāharaṇa(nyāya sūtra ....)miti dṛṣṭāntalakṣaṇaṃ virudhyate । nahi sādhyadharmasyānityatvasyautpattimatvādidharmau vidyate yena taddharmabhāvitvaṃ syāt ghaṭādeḥ । dharmiṇastu siddhatvāt "tādhyasādhanaṃ" hetu(nyā. sū. ..)riti na saṅgataṃ । athobhayaṃ sādhyamubhayapakṣabhāvī doṣaḥ ।

<h2 id='560,vii'>560,vii <small><small></small></small></h2>

nanu samudāyaḥ sādhyaḥ । na samudāyaḥ siddho nāpi taddharma utpattimatvaṃ na bhavati ।

<h2 id='560,viii'>560,viii <small><small></small></small></h2>

atrocyate ।

<h2 id='560,ix'>560,ix <small><small></small></small></h2>

	samudāyasya sādhyatve 'pyanyonyasya viśeṣaṇaṃ ।
	sādhyaṃ dvyaṃ tadā〈'〉siddhaṃ hetudṛṣṭāntalakṣaṇam ॥ 169 ॥

<h2 id='560,x'>560,x <small><small>(<a href='docExplore?doc_id=PVA_560,x'>PVA_560,x</a>)</small></small></h2>

udāharaṇasādharmyāt sādhyasādhanaṃ heturiti hetulakṣaṇaṃ । "sādhyasādharmyāt taddharmabhāvī dṛṣṭānta udāhaṃ" mityudāharaṇalakṣaṇaṃ । tadetat samudāyasādhyatve vidhaṭeta । tathā hi samudāyasya samudāyivyatirekeṇābhāvāt tadeva dvayaṃ sādhyaṃ bhavet । na ca sādhyadharmaviśiṣṭadharmidharmeṇotpattimatvādinodāharaṇasya sadharmyamasti । tathāvidhe dharmiṇyasiddho hetuḥ parasyeti na hetulakṣaṇaṃ nāpya nityatāviśiṣṭena dharmiṇodāharaṇasya ghaṭādeḥ sādharmyamastīti na dṛṣṭāntalakṣaṇamiti na sidhyati hetudṛṣṭāntalakṣaṇaṃ । asambhavāt samudāyasya sādhyaśabdo dharmivṛttirbhaviṣyati । samudāyeṣu hi pravṛttāḥ śabdā avayaveṣvapi vartanta iti nyāyāt ।

<h2 id='560,xi'>560,xi <small><small>(<a href='docExplore?doc_id=PVA_560,xi_561,ii'>PVA_560,xi_561,ii</a>)</small></small></h2>

tadapyasat ।

<561>

<h2 id='561,i'>561,i <small><small></small></small></h2>

	asaṃbhavāt sādhyaśabdo dharmivṛttiryadīṣyate ।
	śāstreṇālaṃ yathāyogaṃ loka eva pravarttatām ॥ 170 ॥

<h2 id='561,ii'>561,ii <small><small></small></small></h2>

kiṃ hi tadā lakṣaṇavacanena । yathā durvihitalakṣaṇamasambhavād arthasyānyathā vyācaṣṭe tathāhetvādisvarūpamapyanyathā parikalpayiṣyati । yathā sa gamakastathā dṛṣṭāntalakṣaṇamapi vyarthakaṃ śāstraṃ ।

<h2 id='561,iii'>561,iii <small><small>(<a href='docExplore?doc_id=PVA_561,iii_561,vi'>PVA_561,iii_561,vi</a>)</small></small></h2>

nanu

<h2 id='561,iv'>561,iv <small><small></small></small></h2>

pakṣadharmastadaṃśena vyāpto heturiti bhavadbhirapyupacārāt pakṣaśabdo dharmivṛttiriṣṭa eva । tathā ca pakṣo dharmī, avayave samudāyopacārāt । atrāpi 〈hi〉 sa eva doṣaḥ ।

<h2 id='561,v'>561,v <small><small></small></small></h2>

nedamasti । yataḥ ।

<h2 id='561,vi'>561,vi <small><small></small></small></h2>

	jijñāsitaviśeṣasya dharmiṇaḥ pakṣarūpatā ।
	tasya dharmo yadā hetuḥ kathamatropacāratā ॥ 282 ॥ (PVA)

<h2 id='561,vii'>561,vii <small><small>(<a href='docExplore?doc_id=PVA_561,vii_561,ix'>PVA_561,vii_561,ix</a>)</small></small></h2>

ya eva hi jijñāsitasādhyadharmalakṣaṇaviśeṣo dharmī pakṣastasya mukhyasyaiva pakṣasya grahaṇaṃ 〈।〉 tasya dharmo hetustato na doṣaḥ ।

<h2 id='561,viii'>561,viii <small><small></small></small></h2>

nanu samudāyasyāsiddhatve kathantasya dharma iti sidhyati । nedamapi yuktaṃ, yasmāt ।

<h2 id='561,ix'>561,ix <small><small></small></small></h2>

	samudāyaprasiddhiścet kathampakṣo bhavedasau ।
	sandigdhe sādhyadharme hi dharmimātrasya pakṣatā ॥ 283 ॥ (PVA)

<h2 id='561,x'>561,x <small><small>(<a href='docExplore?doc_id=PVA_561,x'>PVA_561,x</a>)</small></small></h2>

yadāhi । samudāyaḥ prasiddhastadāsyā jijñāsitaviśeṣatvādapakṣataiva । tathā cāha । tatra tu svayaṃ sādhyatvenepsitaḥ pakṣa iti । siddhaścet kathaṃ sādhyatvenepsitaḥ । tasmāt pakṣadharma iti korthaḥ । sandigdhasādhyadharmadharmidharma iti । tadātra kathaṃ samudāyāsiddhau taddharmatā na sidhyati । kathantarhi avayave samudāyopacārādityuktaṃ ।

<h2 id='561,xi'>561,xi <small><small>(<a href='docExplore?doc_id=PVA_561,xi_561,xiii'>PVA_561,xi_561,xiii</a>)</small></small></h2>

atrocyate ।

<h2 id='561,xii'>561,xii <small><small></small></small></h2>

	codyasya parihārārthamupacārapravarttanaṃ ।
	dharmidharma iti prokte lakṣaṇātiprasaṅgitā ॥ 284 ॥ (PVA)

<h2 id='561,xiii'>561,xiii <small><small></small></small></h2>

tatra hi codayanti pakṣadharma iti na sadetat । nahi hetusvarūpanirūpaṇakāle pakṣasya sambhavaḥ । pradeśādidharmimātre〈ṇa〉 hetumupalabhya vyāptismaraṇe paścānnityata〈ttva〉ādisādhyadharmabuddhiḥ । prāktu tadbuddherabhāvād dharmimātrameva samviditamavaśiṣyate sandigdhaḥ sādhyadharma iti cet । na ।

<h2 id='561,xiv'>561,xiv <small><small>(<a href='docExplore?doc_id=PVA_561,xiv_561,xvi'>PVA_561,xiv_561,xvi</a>)</small></small></h2>

niyamābhāvāt ।

<h2 id='561,xv'>561,xv <small><small></small></small></h2>

nanu sandigdhe hetuḥ pravarttate kathanna niyamaḥ । na 〈।〉 siddhapratikṣiptamātrasya nirācikīrṣitatvāt 〈।〉 niścite nirākṛte ca hetuḥ pravarttate prayojanābhāvādaśakteśca । tasmād dharmidharma ityeva vācyam ।

<h2 id='561,xvi'>561,xvi <small><small></small></small></h2>

atrocyate । dharmidharma iti vacane dṛṣṭāntadharmidharmasyāpi hetutve cākṣuṣatvamapi hetuḥ syāt । ataḥ pakṣabhūto dharmī gṛhyeteti pakṣagrahaṇaṃ । kathandharmyeva pakṣo bhavedityāha । avayave samudāyopacārāt । yadyapi hetugrahaṇakāle samudāyo na bhavati baddhisthastathāpi paścād bhaviṣyati ।

<562>

<h2 id='562,i'>562,i <small><small>(<a href='docExplore?doc_id=PVA_562,i'>PVA_562,i</a>)</small></small></h2>

nanu yaḥ paścād bhaviṣyati sa kathaṃ prathame sannihitaḥ । ata evopacāro nyathā mukhyatā । buddhyā vyāro pa upacāraḥ । kathamasannihite buddhiriti cet । kimmanorathe 'pi dāridryaṃ । na hyasya sūtrasya śāṭakaṃ vayeti na dṛśyate । tatra hi yadi śāṭako na vātavyaḥ । yadi vātavyo na śāṭakaḥ । śāṭakaśca vātavyaśceti vyāhataṃ । tatrāyamabhiprāyo vaktuḥ । yaḥ śāṭako bhaviṣyati sa vātavyaḥ । atrāpi kiṃ prayojanamiti cet । asti prayojanaṃ sūtramityukte śāṭakapaṭakāderapi prasaṅgaḥ । tasmādanyanirāsārthamevaṃ vacanaṃ । evamatrāpi yaḥ pakṣo bhaviṣyati yatra sādhyasiddhirbhāvinī tasya dharma iti na dṛṣṭāntadharmidharmaprasaṅgaḥ । tatoyamarthaḥ । sandigdhasādhyadharmadharmidharma iti । kathantarhi tadaṃśastaddharmo vaktrabhiprāyavaśāt । na tadekadeśaḥ pakṣaśabdena samudāyāvacanāditi vacanaṃ ।

<h2 id='562,ii'>562,ii <small><small>(<a href='docExplore?doc_id=PVA_562,ii_562,iv'>PVA_562,ii_562,iv</a>)</small></small></h2>

tadasat ।

<h2 id='562,iii'>562,iii <small><small></small></small></h2>

anyadoṣaḥ kathannāma paratropanipātyate ।

<h2 id='562,iv'>562,iv <small><small></small></small></h2>

vyākhyātureva doṣo durātmanaḥ । na khalvanyena karkaṭikā bhakṣyate'nyasya nāsācchedakriyā । sādhyadharmadharmisamudāyaḥ pakṣaḥ । tatra yadi tadaṃśena vyāpta iti sāmānyenākhyāyate । tadā dharmyapi tadaṃśa eva tena vyāpta iti na sādhyadharmavyāptatālakṣaṇambhavet । ata āha । tadaṃśastaddharmaḥ । aṃśaśabdasya sāmānyavacanatve 'pi dharma evāṃśo gṛhyate । vaktrabhiprāyāt । pakṣadharmasyānyena dharmiṇā vyāptyasiddheḥ । na tadekadeśa ityasyārtho naikadeśamātraṃ । pakṣaśabdena samudāyāvacanāt । pakṣaśabdena hi dharmī sandigdhasādhyadharmaviśiṣṭa ucyate । tena samudāyavācako na pakṣaśabdaḥ । samudāyārthapratītistu sāmarthyāt 〈।〉 tasya dharmiṇoṃśaḥ sāmarthyād dharma eva । nahi sa eva tasya dharmaḥ ।

<h2 id='562,v'>562,v <small><small>(<a href='docExplore?doc_id=PVA_562,v'>PVA_562,v</a>)</small></small></h2>

yadi tu pakṣaśabdena samudāya ucyate । samānapradhānabhāvāvayavaḥ । tadā tadaṃśena vyāpta iti dharmilakṣaṇenāṃśena vyāpta ityapi syāt । aniṣṭañcedamiti । tenaivaṃ vyākhyāyate । tasmānna kvacidasmābhirasambhavād anyaśabdonyatra parikalpitaḥ । api ca । matānujñā nāmedaṃ nigrahasthānaṃ । svapakṣe doṣamanu〈d〉 dhṛtya parapakṣe doṣatodanaṃ matānujñā । athavāsmākaṃ prayojanamasti upacārayogyadharmiparigrahaḥ । bhavatu nedamiti nopacāro yuktaḥ । na ca mukhyasambhave, upacārakalpanāyogaḥ 〈।〉 api ca "sādhyanirddeśaḥ pratijñe"tyatra pūrvāvadhāraṇaṃ vā syāt parāvadhāraṇamvā । sādhyanirddeśa eva pratijñā na sādhananirddeśaḥ । athavā sādhyanirddeśaḥ pratijñaiva nānyathā । tatra ।

<h2 id='562,vi'>562,vi <small><small>(<a href='docExplore?doc_id=PVA_562,vi'>PVA_562,vi</a>)</small></small></h2>

pūrvāvadhāraṇaṃ vyarthamaniṣṭamitaratra tu । yadi pūrvāvadhāraṇaṃ vyarthatā bhavet । tannivarttyasya sādhananirddeśasya hetulakṣaṇena dṛṣṭāntalakṣaṇena ca pratijñātvasya viśeṣavihitena bādhanāt । prakalpyāpavādaviṣayamutsargasya 〈pra〉vṛtteḥ । uttarāvadhāraṇe tu sādhyahetūdāharaṇanirddeśasyāpi pratijñātvamityaniṣṭaṃ ।

<h2 id='562,vii'>562,vii <small><small>(<a href='docExplore?doc_id=PVA_562,vii_563,iv'>PVA_562,vii_563,iv</a>)</small></small></h2>

nanu sādhyasyaiva nirddeśaḥ pratijñā na siddhasyetyavadhāraṇe ko doṣaḥ । nahi tasya sādhanādibhirākṣepaḥ ।

<563>

<h2 id='563,i'>563,i <small><small></small></small></h2>

atredamucyate ।

<h2 id='563,ii'>563,ii <small><small></small></small></h2>

	sādhanākhyānasāmarthyāt tadarthe sādhyatā matā ।

<h2 id='563,iii'>563,iii <small><small></small></small></h2>

sādhanaṃ hi sarvamasiddhasādhanāyopādīyate 〈।〉 siddhe kiṃ sādhaneneti । sādhanasya lakṣaṇākhyānasāmarthyādevāsiddhārthe sādhyabhāvagataiva । na prasaṅgaḥ siddhasyeti na tannivṛttyarthamavadhāraṇaṃ ।

<h2 id='563,iv'>563,iv <small><small></small></small></h2>

	hetvādilakṣaṇai rvyāpteranāśaṅkyañca sādhanaṃ ॥ 171 ॥

<h2 id='563,v'>563,v <small><small>(<a href='docExplore?doc_id=PVA_563,v'>PVA_563,v</a>)</small></small></h2>

syādetat 〈।〉 sādhyatvenaiva nirddeśaḥ pratijñeti śabdavyāpārāpekṣayā'siddha 〈sya〉 sādhanatvena nirddiṣṭasya nirākaraṇārthaṃ pūrvāvadhāraṇam । nahi tatra na sādhanasāmarthyaṃ । atrāha । "hetvādilakṣaṇairvyāpteranāśaṅkyaṃ" sādhanatvena nirddiṣṭaṃ । yathaiva hi śabdavyārāpekṣayā'siddhasya sādhanatvena nirddiṣṭasya pratikṣepaḥ sādhyatvenaiva nirddeśa iti । tathā "udāharaṇasādharmyāt sādhyasādhanaṃ hetu" rityādinā hetvādilakṣaṇena sādhyasādhanaṃ heturiti sādhyasādhanatvabhaṅgyā hetureva । tathā dṛṣṭānta eveti śakyamvyākhyātumiti het(u)〈vādi〉lakṣaṇairvyāptiḥ ।

<h1 id='3.1.4.2.6'>3.1.4.2.6</h1>

<6. pratijñālakṣaṇe doṣaḥ>

<h2 id='563,vi'>563,vi <small><small>(<a href='docExplore?doc_id=PVA_563,vi_563,vii'>PVA_563,vi_563,vii</a>)</small></small></h2>

	pūrvāvadhāraṇe tena pratijñālakṣaṇābhidhā ।
	vyarthā vyāptiphalā soktiḥ sāmarthyād gamyate tataḥ ॥ 172 ॥

<h2 id='563,vii'>563,vii <small><small></small></small></h2>

pūrvāvadhāraṇe vyarthatāyāṃ pariśeṣyāduttarāvadhāraṇaṃ tasya ca vyāpteḥ phalaṃ । tathāhi । sādhyanirddeśaḥ pratijñaiveti । anyalakṣaṇenāpi yadi vyāptistathāpi pratijñaiva nāpratijñetyayogavyavacchedaphalaṃ vākyamiti sādhanatvenāpi nirddiṣṭasya sādhyasya nirddeśaḥ pratijñaiveti vākyārthaḥ । anyathā vyarthatā ।

<h2 id='563,viii'>563,viii <small><small>(<a href='docExplore?doc_id=PVA_563,viii_563,x'>PVA_563,viii_563,x</a>)</small></small></h2>

nanu svayamevocyate ।

<h2 id='563,ix'>563,ix <small><small></small></small></h2>

tathā cāsiddhadṛṣṭāntahetuvādaḥ prasajyate iti hetvādilakṣaṇavyāptyā pareṇa parihārābhidhāne prāgasiddhasvarūpatvādiparihāraḥ । tathā sarvasya cāprasiddhatvādityādikaḥ । naiṣo 'pi doṣaḥ 〈।〉

<h2 id='563,x'>563,x <small><small></small></small></h2>

	parasparavirodhena prasaṅgasyopapādanaṃ ।
	kṛtamevamanenaiva na tu sveṣṭaprasādhanaṃ ॥ 285 ॥ (PVA)

<h2 id='563,xi'>563,xi <small><small>(<a href='docExplore?doc_id=PVA_563,xi'>PVA_563,xi</a>)</small></small></h2>

parasparavirodhapradarśanamātramevaitanna tvanena hetunā sādhyārthaprasiddhiḥ । parapakṣanirākaraṇamātrasyaiveṣṭatvāt । tasmāduttarāvadhāraṇamevaitat । tathā cāyogavyavacchedād yāvatī kācidaprāptiḥ pratijñātvasya sarvāsau nirākriyate । pratijñaiva nāpratijñeti । sādhanatvena yadapratijñātvaṃ tadapi nivarttyate ।

<h2 id='563,xii'>563,xii <small><small>(<a href='docExplore?doc_id=PVA_563,xii_564,i'>PVA_563,xii_564,i</a>)</small></small></h2>

nirākṛtantāvatpratijñālakṣaṇaṃ । pratijñābhāsalakṣaṇamidānīṃ nirākarttumāha ।

<h2 id='563,xiii'>563,xiii <small><small></small></small></h2>

	hetupratijñāvyāghāte pratijñādoṣa ityasat ।
	sa hi dṛṣṭānta evokto vaidhamyaṇāsuśikṣitaiḥ ॥ 286 ॥ (PVA)

<h2 id='563,xiv'>563,xiv <small><small></small></small></h2>

yadāha paraḥ । pratijñāhetvorvirodho nāma pratijñādoṣaḥ । yathā nityaḥ śabdaḥ

<564>

<h2 id='564,i'>564,i <small><small></small></small></h2>

sarvasyānityatvāditi । nityaḥ śabda iti pratijñā sarvasyānityatvāditi hetuḥ । yadi sarvamanityaṃ kathaṃ śabdo nityaḥ । śabdena vinā sarvatvābhāvāt । atha śabdasyā〈pya〉nityatvaṃ kathaṃ nityaḥ śabda iti ।

<h2 id='564,ii'>564,ii <small><small>(<a href='docExplore?doc_id=PVA_564,ii_564,iv'>PVA_564,ii_564,iv</a>)</small></small></h2>

atrāha । nāyaṃ pratijñādoṣaḥ । yataḥ ।

<h2 id='564,iii'>564,iii <small><small></small></small></h2>

	viruddhateṣṭāsambandho'nupakārasahāsthitī ।
	evaṃ sarvāṅgadoṣāṇāṃ pratijñādoṣatā bhavet ॥ 173 ॥

<h2 id='564,iv'>564,iv <small><small></small></small></h2>

virodhe sati pratijñāhetvorvirodho nāma pratijñādoṣaḥ । sa ca virodha iṣṭāsambandhaḥ । sa ceṣṭāsambandhonupakārakaḥ । sahāsthitiśca । yadi tāvaddhetustamarthaṃ nopakaroti duṣṭatvāt sādhyavirodhī tadā sarvāṅgadoṣāṇāmeva pratijñādoṣatvasya prasaṅgaḥ ।

<h2 id='564,v'>564,v <small><small>(<a href='docExplore?doc_id=PVA_564,v_564,vii'>PVA_564,v_564,vii</a>)</small></small></h2>

nahi kaścidapi hetvādyaṅgadoṣaḥ sādhyānupakāralakṣaṇena virodhena virodhī । tataḥ sarvasya liṅgadoṣasya pratijñādboṣatvaprasaṅgaḥ । na ca bhavati । yataḥ ।

<h2 id='564,vi'>564,vi <small><small></small></small></h2>

	pakṣadoṣaḥ parāpekṣo neti ca pratipāditaṃ ।

<h2 id='564,vii'>564,vii <small><small></small></small></h2>

paramapekṣyāpi yadi pakṣadoṣaḥ tadā sādhanadoṣa eva kaścinna syāt । pratijñārthoparodhena pratijñādoṣatventarbhāvādapṛthagvacanameva sādhanadoṣāṇāṃ bhavet । ko hi amūḍhacetana ekatrāntarbhūtaṃ pṛthag brūyāt । tasmādasannevaṃbhūtaḥ pakṣadoṣaḥ । atha sahāsthitisvabhāvo virodhaḥ । tadā ।

<h2 id='564,viii'>564,viii <small><small>(<a href='docExplore?doc_id=PVA_564,viii_564,x'>PVA_564,viii_564,x</a>)</small></small></h2>

	iṣṭāsambhavyasiddhaśca,

<h2 id='564,ix'>564,ix <small><small></small></small></h2>

iṣṭe pakṣe yadyasambhavī hetustadāsāvasiddha ityasi 〈ddha〉 tayaiva nirākṛtaḥ syānna pratijñāvirodhaḥ । atha tena pratijñātasya nirākaraṇaṃ tathā sati yena pramāṇena sa sādhyate tatpramāṇanirākṛtaḥ pratijñādoṣa iti na virodho nāma । kiñca ।

<h2 id='564,x'>564,x <small><small></small></small></h2>

	sa eva 〈syāt〉 nirākṛtaḥ ॥ 174 ॥
	anityatvasahetutve śabda evaṃ prakīrttayet ।

<h2 id='564,xi'>564,xi <small><small>(<a href='docExplore?doc_id=PVA_564,xi_564,xvii'>PVA_564,xi_564,xvii</a>)</small></small></h2>

yadyanityatvena sahetutve evaṃ śabde prakīrtayet ।

<h2 id='564,xii'>564,xii <small><small></small></small></h2>

yāvatā ।

<h2 id='564,xiii'>564,xiii <small><small></small></small></h2>

	dṛṣṭāntākhyānatonyat kimatrāstyarthānudarśanam ॥ 175 ॥

<h2 id='564,xiv'>564,xiv <small><small></small></small></h2>

naitadākhyānaṃ hetoḥ । api tu vaidharmyadṛṣṭāntasya । nityaḥ śabdaḥ । sarvasyānityatvāt । atrāpyevaṃ vaktavyaṃ । anityasya sarvatvāt । aśikṣitatvāttvevamabhidhānaṃ । tathā coktaṃ ।

<h2 id='564,xv'>564,xv <small><small></small></small></h2>

sa hi dṛṣṭānta evokto vaidharmyeṇāsuśikṣitaiḥ ।

<h2 id='564,xvi'>564,xvi <small><small></small></small></h2>

nahi dṛṣṭāntākhyānādaparamarthamatra paśyāmaḥ ।

<h2 id='564,xvii'>564,xvii <small><small></small></small></h2>

etadeva kuta iti cet । yataḥ । evaṃ hi heturayambhavet । yadi śabda evānityatvaṃ pratipādayet na cedaṃ yuktaṃ । yataḥ ।

<565>

<7. sāmānyacintā>

<h1 id='3.1.4.2.7.0'>3.1.4.2.7.0</h1>

<h2 id='565,i'>565,i <small><small>(<a href='docExplore?doc_id=PVA_565,i_565,ii'>PVA_565,i_565,ii</a>)</small></small></h2>

	viśeṣe bhinnamākhyāya sāmānyasyānuvarttane ।
	na tadvyāptiḥ phalaṃ vā kiṃ sāmānyasyānuvarttane ॥ 176 ॥

<h2 id='565,ii'>565,ii <small><small></small></small></h2>

sarva eva hi prayogāḥ śābdanyāyānugatyā pratīyante । śābdaśca nyāyaḥ । vidhirnniṣedho niyamaḥ 〈ca〉 । vidhirapi bādhako bādhyaśca । tathā niyamo 'pi । tatra bādhyabādhakabhāvaḥ sāmānyaviśeṣavidhānayoḥ । tatra kadācitprathamaṃ bādhyaṃ kadācid bādhakaṃ । sarvathā viśeṣo bādhako bādhyaṃ sāmānyavidhānamiti vyavasthā । evameva vyavahārasya dṛṣṭatvāt । atra ca nityaḥ śabda iti viśeṣe śabde bhinnasya viśeṣasya vidhānaṃ nityatvasya । anityatvasya ca sāmānye dharmiṇi vidhānamiti bādhyabādhakabhāvo yuktaḥ । yathā takraṃ kauṇḍinyāya brāhmaṇebhyo dadhi dīyatāmiti dadhidānaṃ sāmānyena vṛttaṃ takradānena viśeṣavihitena bādhyate । prakalpyāpavādaviṣayamutsargobhinivaśata iti । tasmāt sāmānyānuvarttanena tasya viśeṣa 〈sya〉 vyāptiḥ । na ca sāmānyānuvarttanasya phalametad vacanasāmarthyāt । vacanasya sāvakāśatvāt ।

<h2 id='565,iii'>565,iii <small><small>(<a href='docExplore?doc_id=PVA_565,iii'>PVA_565,iii</a>)</small></small></h2>

yadi tvayamarthobhipretastadā nityaḥ śabdo'nityatvāditi brūyāt । bhaved viśeṣayoranyatrākṛtārthayorekaviṣayopanipātastathā ca sati virodhaśca mūḍhatvādevamapi syāditi cet । na kaścidevaṃ sambhavī । nahi tatraiva nityatvamvidhāya punaranityatvavidhāyī tadaiva mūḍhaḥ sambhavati । yasya ca vākyārthavyutpattirapi nāsti na tasya vādedhikāraḥ ।

<h2 id='565,iv'>565,iv <small><small>(<a href='docExplore?doc_id=PVA_565,iv_565,v'>PVA_565,iv_565,v</a>)</small></small></h2>

atha pratijñāhetuvirodhodāharaṇaṃ yathākathañcit kalpanīyaṃ । yadi kaścidevaṃ brūyāt tadā "pratijñāhetvorvirodhāt pratijñāvirodho doṣa" iti । tadeṣyata eva । prayogastu nityaḥ śabdo'nittyatvāditi । evaṃ hi niyamācchabda evānittyatvaṃ bhavet । tato nittyatvanirākaraṇe virodhaḥ । ata evāha ।

<h2 id='565,v'>565,v <small><small></small></small></h2>

	syānnirākaraṇaṃ śabdaḥ sthitenaivetyato bravīt ।

<h2 id='565,vi'>565,vi <small><small>(<a href='docExplore?doc_id=PVA_565,vi_565,vii'>PVA_565,vi_565,vii</a>)</small></small></h2>

ācārya āha 〈।〉 syādatra pratijñārthasya nirākaraṇaṃ hetunā । yadi śabdaḥ sthitaḥ syāt । śabdasthitenaiva nirākaraṇambhavet । sahānavasthānāt virodhinoranyatra ca pratipādanametaditi na nirākaraṇametaditi । tasya vaidharmyadṛṣṭāntopadarśanamevaitat । heturidānīṃ nāstīti cedāha ।

<h2 id='565,vii'>565,vii <small><small></small></small></h2>

	yatra sādhyavipakṣasya varṇyate vyabhicāritā ।
	pañcamyā tatra dṛṣṭānto hetustūpanayānmataḥ ॥ 287 ॥ (PVA)

<h2 id='565,viii'>565,viii <small><small>(<a href='docExplore?doc_id=PVA_565,viii_565,x'>PVA_565,viii_565,x</a>)</small></small></h2>

yadanityantatsarvamasarvaśca śabda iti kathametad gamyata iti cedāha ।

<h2 id='565,ix'>565,ix <small><small></small></small></h2>

	viruddhaviṣayenyasmin badannāhānyatāṃ śruteḥ ॥ 177 ॥
	sā ca bhedāpratikṣepāt sāmānyānāṃ na yujyate ।

<h2 id='565,x'>565,x <small><small></small></small></h2>

nittyatvaviruddhamanittyatvaṃ śabdādanyasminviṣaye pratipādayannevānyatāṃ śabdasyāha । sarvamanityatvena vyāptaṃ śabdaścānityatvāttatonya ityasarvatvaṃ tadāsya hetoranyattvapratipādanāt । sā cānyatā'siddho hetuḥ śabdasyāpi sarvatvādityāha ।

<566>

<h2 id='566,i'>566,i <small><small>(<a href='docExplore?doc_id=PVA_566,i_566,iv'>PVA_566,i_566,iv</a>)</small></small></h2>

sā ca bhedāpratikṣepāt sāmānyānāṃ na yujyate ।

<h2 id='566,ii'>566,ii <small><small></small></small></h2>

nahi bhedaṃ pratyākhyāya sāmānyasyātmalābho bhedānāmevāvāntarabhedapratyākhyānaviṣaye niyatatvāt ।

<h2 id='566,iii'>566,iii <small><small></small></small></h2>

athāpi syāt 〈।〉 sarvaśabdena samudāya ucyate । na ca śabda ekadeśaḥ samudāyaḥ ।

<h2 id='566,iv'>566,iv <small><small></small></small></h2>

tadasat । evaṃ hi pratyekamapoddhāre na kaścit sarvaḥ syāt । vṛkṣo na śiṃśapaiveti dṛśyate bhedapratikṣepaḥ । tadasat ।

<h2 id='566,v'>566,v <small><small>(<a href='docExplore?doc_id=PVA_566,v_566,vii'>PVA_566,v_566,vii</a>)</small></small></h2>

	vṛkṣo na śiṃśapaiveti yathā prakaraṇe kvacit ॥ 178 ॥
	sarvaśruterekavṛttirnniṣedhaḥ syānna tāvatā ।
	so sarvaḥ sarvabhedānāmatattve tadasambhavāt ॥ 179 ॥

<h2 id='566,vii'>566,vii <small><small></small></small></h2>

atha vivakṣātaḥ śabda evaiko sarvaḥ । tathā sati śabdaparyāyo'sarvaśabda iti pratijñārthekadeśāsiddhatā bhavet । anittyaḥ śabdodhvanitvādityādivat ।

<h2 id='566,viii'>566,viii <small><small>(<a href='docExplore?doc_id=PVA_566,viii'>PVA_566,viii</a>)</small></small></h2>

nanu śabdasya dhvanitvaṃ kathamasiddhaṃ । nahi svarūpābhāve kaścit sambhavati । na svarūpeṇa dharmitvenāsiddho hetutvenāsiddhatvāda siddha ucyate । hetutvaṃ hi bhede sati bhavati nānyathā । kutaḥ । jñāpyajñāpakayorbhedasyāvaśyambhāvitvāt । nahi śabdaḥ śabdena jñāpyate'siddhatvājjñāpyasya । na cāsiddhamasiddhena sādhyate । atha siddhaḥ śabdastathāpi na sādhyate । na hi siddhaṃ siddhena sādhyate ।

<h2 id='566,ix'>566,ix <small><small>(<a href='docExplore?doc_id=PVA_566,ix_566,x'>PVA_566,ix_566,x</a>)</small></small></h2>

nanu sādhyasādhanayorekatvaṃ neṣyate । dharmisādhanayo〈ḥpuna〉 rabhede ko virodhaḥ । asti virodhaḥ । śabdatvādanittya ityukte na samudāyaḥ sādhyaḥ syāt ।

<h2 id='566,x'>566,x <small><small></small></small></h2>

nanu sāmarthyācchabda evānitya iti na samudāyatvavyāghātaḥ । nahi śabdatvādanittya iti vacane'nyatrānittyatā pratīyate । kevalā vā । na hi dhūmatvādagnimān dhūmo na bhavati 〈।〉 bhavati tatra sāmānyaviśeṣabhāvena bhedabhāvāt । ihāpi yadyevaṃ kriyate nityaḥ śabdatvādayaṃ gośabdavaditi tadā bhavatyeva hetuḥ । iha punaḥ sarvaḥ śabdo'nityaḥ śabdatvāditi na sāmānyaviśeṣabhāvaḥ ।

<h2 id='566,xi'>566,xi <small><small>(<a href='docExplore?doc_id=PVA_566,xi_566,xii'>PVA_566,xi_566,xii</a>)</small></small></h2>

nanu kiṃ śabdatvasya dharmitve sādhanatvaṃ virudhyate । yadi pratibandhaḥ । kathaṃ na sādhanatvaṃ । athāpi nāsti tathāsatyanaikāntikatvameva । ataśca nāsiddhatā nāma doṣaḥ । asādhāraṇatvenānaikāntikatvāt । tasmād dharmiṇo hetubhāvino naikāntikataiva doṣaḥ । nāsiddhatā ।

<h2 id='566,xii'>566,xii <small><small></small></small></h2>

atha punarnnirddiśyamānatāyogo na siddha ityāsiddha ucyate । nahi kiñcid bhinnamasti yatpunaḥ pratipādyaṃ । tatra śabdo nittyaḥ śabdatvādanittya iti vā vaktavyaṃ ।

<h2 id='566,xiii'>566,xiii <small><small>(<a href='docExplore?doc_id=PVA_566,xiii_567,i'>PVA_566,xiii_567,i</a>)</small></small></h2>

nanūbhayaṃ । naitadasti ।

<h2 id='566,xiv'>566,xiv <small><small></small></small></h2>

	anityaḥ śabda ityukte hetvantaramapekṣyate ।
	tannirāsāya śabdatvādityetat punarucyate ॥ 288 ॥ (PVA)
	śabdatvānnāśitetyatra dharmyantaranirākṛtau ।
	śabdaśabdaprayogasya punaḥ sāmarthyasaṅgatiḥ ॥ 289 ॥ (PVA)

<567>

<h2 id='567,i'>567,i <small><small></small></small></h2>

yadi śabdatvādanittya ityucyeta dharmmantarāpekṣā syāt । anittyaḥ śabda iti ca hetvantarāpekṣā 〈।〉 tannirākaraṇāyobhayatropādānamiti na doṣaḥ ।

<h2 id='567,ii'>567,ii <small><small>(<a href='docExplore?doc_id=PVA_567,ii_567,v'>PVA_567,ii_567,v</a>)</small></small></h2>

atrocyate ।

<h2 id='567,iii'>567,iii <small><small></small></small></h2>

	yadi śabdatvasāmarthyaṃ hetvantaramanarthakaṃ ।
	athāsāmarthyamasyāsti punaruktena tena kiṃ ॥ 290 ॥ (PVA)

<h2 id='567,iv'>567,iv <small><small></small></small></h2>

tasmāt punarnnirddeśe yad vivakṣitaṃ tadatra nāstīti asiddhataiva doṣaḥ ।

<h2 id='567,v'>567,v <small><small></small></small></h2>

ananvayadoṣa eva kasmādatra nocyate । bhavatu samuccayenāsāvapi doṣo'niyatakathāyāṃ । niyatakathāyāntu parājitaparājayābhā 〈vā〉 t paryanuyojyāpekṣaṇācca na yukta〈ḥ । tasmādayukta〉 eva dharmī svadharmasādhane । na 〈।〉 śaktaścedavivādaprasaṅagaḥ tathā ca hetuvaiyarthyaṃ syāt । tena ।

<h2 id='567,vi'>567,vi <small><small>(<a href='docExplore?doc_id=PVA_567,vi_567,vii'>PVA_567,vi_567,vii</a>)</small></small></h2>

	jñāpyajñāpakayorbhedād dharmiṇo hetubhāvinaḥ ।
	asiddherjñāpakatvasya dharmyasiddhiḥ svasādhane ॥ 180 ॥

<h2 id='567,vii'>567,vii <small><small></small></small></h2>

jñāpyajñāpakayorhi bhedo dṛṣṭastadabhāve hetutvamasiddhaṃ । na hi prakāśatayā pradīpaḥ prakāśayan tadrūpāpratipattau svārthakriyānirvarttanasamarthaḥ । bhede ca jñāpako jñāpyajñāpanaṃ vidhatte । na cātra bhedo dharmirūpāt । tato jñāpakatvāsiddherasiddhaḥ । anvayāsiddherapi jñāpakatvāsiddhiriti cet । na । bhede satyanvayacintā syādatra tu bheda eva nāstīti tāvatā doṣavattve konvayacintāyāṃ vyāpāraḥ । tasmād dharmī svasādhane'siddhaḥ ।

<h2 id='567,viii'>567,viii <small><small>(<a href='docExplore?doc_id=PVA_567,viii_567,ix'>PVA_567,viii_567,ix</a>)</small></small></h2>

nanu dīpādayaḥ svasādhane siddhā eva । sattyaṃ । siddhā na tu parokṣamaparokṣāḥ sādhayantīti viṣamaupanyāsaḥ । nahi 〈pra〉 dīpadarśane svarūpe vivādaḥ । atra tu śabdadarśane 'pyanittyatāyāṃ vivāda eva । yaditvavivādaḥ । pratyakṣasiddhataiva śabdatvavadeva bhavet ।

<h2 id='567,ix'>567,ix <small><small></small></small></h2>

	dharmadharmivivekasya sarvabhāveṣvasiddhitaḥ ।
	sarvatra doṣastulyaścenna samvṛtyā viśeṣataḥ ॥ 181 ॥

<h2 id='567,x'>567,x <small><small>(<a href='docExplore?doc_id=PVA_567,x'>PVA_567,x</a>)</small></small></h2>

nanu kṛtakatvaśabdatvayorapi pradīpavadeva pratyakṣasiddhatvaṃ । atha dharmabhedakalpanena bhedāt sādhyasādhanābhāvaḥ । pradīpe 'pi samānametat । tatrāpi pradīpasya svarūpamiti kalpanābhedostyeva । na 〈।〉 samvṛtyā bhedāt । pradīpasya svarūpamityatrāpi yathā bhedakalpanā tathā na sādhanaṃ । sa vyapāranirvyāpā 〈rā〉 vasthāyāṃ pradīpavyapadeśaḥ । svarūpamiti tu svarūpamātrameva । tatrārthakriyākāritvāt svarūpaṃ । svarūpādarthakriyeti । pradīpastu dharmī । nirvyāpārasya tu svarūpameva nāsti । vivakṣitārtha 〈kriyā〉 yā bhāvādavyāpārateti na yuktaṃ । atiprasaṅgāt । na caivamvacane 〈na〉 kaścidarśassidhyati । bhedakalpanā cet । na sāmānyaviśeṣa 〈।〉 bhāvenāpi tatsiddheḥ । tasmānna dharmī svarūpasya sādhanaṃ । bhedābhāvāt । kṛtakatvānittyatvaśabdānāṃ tu vyāvṛttikṛtosyeva bhedaḥ । tathā hi ।

<h2 id='567,xi'>567,xi <small><small>(<a href='docExplore?doc_id=PVA_567,xi_568,i'>PVA_567,xi_568,i</a>)</small></small></h2>

	ekasyārthasvabhāvasya pratyakṣasya sataḥ svayaṃ ।
	konyo na dṛṣṭo bhāgaḥ syād yaḥ pramāṇaiḥ parīkṣyate ॥ 291 ॥ (PVA)

<h2 id='567,xiii'>567,xiii <small><small></small></small></h2>

eko hyarthātmā sa pratyakṣeṇa sākṣātkṛtastataḥ kimaparamasya parīkṣyaṃ ।

<568>

<h2 id='568,i'>568,i <small><small></small></small></h2>

nanu dharmimātraṃ pratyakṣasiddhaṃ nānittyatvādi ko dharma iti cet । na 〈।〉 anittyatvena sahaikatvāt । na hyanittyatvaṃ nāma tasmādaparaṃ ।

<h2 id='568,ii'>568,ii <small><small>(<a href='docExplore?doc_id=PVA_568,ii_568,v'>PVA_568,ii_568,v</a>)</small></small></h2>

	anittyatvaparatve hi śabdadharmigrahaḥ kathaṃ ।
	kālāntaravyāpitayetarathā cedasad dvayaṃ ॥ 292 ॥ (PVA)

<h2 id='568,iii'>568,iii <small><small></small></small></h2>

kālāntaravyāpi yadi nittyatvena parigrahaḥ ।

<h2 id='568,iv'>568,iv <small><small></small></small></h2>

	pramāntarasahasre 'pi nānityattva grahastathā ।
	pratyakṣapratipanne hi pramāṇāntarataḥ kathaṃ ॥ 293 ॥ (PVA)

<h2 id='568,v'>568,v <small><small></small></small></h2>

nirākriyā syāt । pratyakṣamūlaṃ sarvaṃ pramāṇāntaraṃ । karkaṭakasadharmāṇo hi janakabhakṣā rājaputrā eva । na pramāṇabhūtāḥ pratyayāḥ । pratyakṣañca pramāṇaṃ pradhānaṃ sarvapramāṇānāṃ । tatkiṃ mahākāla eva ḍākinībhirbhakṣyate ।

<h2 id='568,vi'>568,vi <small><small>(<a href='docExplore?doc_id=PVA_568,vi_568,viii'>PVA_568,vi_568,viii</a>)</small></small></h2>

atha pratyakṣeṇa na nittyatvaṃ nānittyatvaṃ pratīyate । svarūpamātrakantena mīyate sarvavastunaḥ । nittyatvamanittyatvaṃ vā pāścātyapramāṇāvalambanaṃ ।

<h2 id='568,vii'>568,vii <small><small></small></small></h2>

nanvanittyatvaṃ svabhāvabhūtaṃ kathamagṛhītaṃ nāma । nittyatvaṃ hi vitatakālakalā 〈vyā〉 pitvaṃ viparyayeṇānittyatvaṃ ।

<h2 id='568,viii'>568,viii <small><small></small></small></h2>

	nittyatvagrahaṇaṃ tatra bhāvasya vyāpitāgrahe ।
	sā cenna gṛhyate prāptamanittyatvasya vedanaṃ ॥ 294 ॥ (PVA)

<h2 id='568,ix'>568,ix <small><small>(<a href='docExplore?doc_id=PVA_568,ix'>PVA_568,ix</a>)</small></small></h2>

yadaiva bhāvānāṃ kālāntaravyāpitā na pratīyate । tadaivānittyatāpratītiḥ parisphuṭā । sā vyāpitaiva na pratīyate । natvanittyatvamiti cet । kimidamanittyatvaṃ nāma । tasyaivo pādhibhūtaṃ nāmāntaraṃ । tadaiva tadastyatha vā paścāt । tadaiva tadastīti cet । kasmādadhyakṣeṇa na pratīyate । apratīyamānaṃ kathantadātmabhūtantat । tādātmyena pratīyamānaṃ hi tadātmabhūtaṃ sambandhitayā hi pratīyamānaṃ tadavaśyameva bhavet । apratīyamānaṃ tu tatsamānamayuktaṃ tathāpi paścāttatsambandhitayā pratīyata iti cet ।

<h2 id='568,x'>568,x <small><small>(<a href='docExplore?doc_id=PVA_568,x_568,xii'>PVA_568,x_568,xii</a>)</small></small></h2>

	upalabdhilakṣaṇāptaṃ yanna pratyakṣeṇa mīyate ।
	tadā tadastīti kathamabhāvo nānyathā gatiḥ ॥ 295 ॥ (PVA)

<h2 id='568,xi'>568,xi <small><small></small></small></h2>

yatropalabdhilakṣaṇaprāptenopalambhastadevāsaditi vyavasthāpyate । nāparaḥ prakāro'bhāvasādhane । tathā coktaṃ ।

<h2 id='568,xii'>568,xii <small><small></small></small></h2>

siddhaṃ pramāṇairvadatāmarthādeva viparyayāditi । atha bhrāntirasau tenānupalambhe 'pyadoṣaḥ ।

<h2 id='568,xiii'>568,xiii <small><small>(<a href='docExplore?doc_id=PVA_568,xiii'>PVA_568,xiii</a>)</small></small></h2>

	sarvatra dharmigrahaṇe yadi bhrāntiḥ pravarttate ।
	dharmipramāṇābhāve hi pramāṇamanumā kathaṃ ॥ 296 ॥ (PVA)
	asiddhadharmisambandhaḥ kathaṃ hetuḥ prasiddhibhāk ।
	pratyakṣamanumānañca pramāṇaṃ na bhaved yadā ॥ 297 ॥ (PVA)
	tadā prameyasidghiḥ syāditi vijñaptimātrakaṃ ।
	yadā pratyakṣato bhāvibhūtarūpāparigrahaḥ ॥ 298 ॥ (PVA)
	tadā pratyakṣataḥ siddhadharmisambandhasambhave ।
	hetoranumiteḥ siddhirbhāvibhūtasya vastunaḥ ॥ 299 ॥ (PVA)

<h2 id='568,xvii'>568,xvii <small><small>(<a href='docExplore?doc_id=PVA_568,xvii_568,xviii'>PVA_568,xvii_568,xviii</a>)</small></small></h2>

tadādhyakṣetarārthasya prasiddhiḥ sanibandhanā

<h2 id='568,xviii'>568,xviii <small><small></small></small></h2>

yadi tu bhāvibhūtarūpayorekateṣyate । tadā pratyakṣapramāṇasiddheranumānavaiyarthya । bhrāntisadbhāve sarvāpahārilopa eveti na kiñcadbhavet । tasmādanittyatva 〈nnittyatvaṃ〉 vā pratyakṣasiddhameva । atha na pratyakṣasiddhatā dharmatvāt । dharmimātrameva hi pratyakṣasiddhamanyathānumānābhāvāt । sarvadharmaprasiddheḥ pratyakṣa 〈ta〉 eva ।

<569>

<h2 id='569,i'>569,i <small><small>(<a href='docExplore?doc_id=PVA_569,i_569,iii'>PVA_569,i_569,iii</a>)</small></small></h2>

tadasat yataḥ ।

<h2 id='569,ii'>569,ii <small><small></small></small></h2>

	pratyakṣato hi dharmasya prasiddhau dharmisiddhatā ।
	na śuddhadharmimātrasya pratyakṣamapi sādhanaṃ ॥ 300 ॥ (PVA)

<h2 id='569,iii'>569,iii <small><small></small></small></h2>

na khalu dharmavinākṛtaḥ kvaciddharmī prasiddhibhāk । śabdatvena padārthatvena cāvaśyaṃ parigrahāt । tato yathā śabdatvādi grahaṇantathā nittyatvāderapi na tatra kaścidviśeṣaḥ ।

<h2 id='569,iv'>569,iv <small><small>(<a href='docExplore?doc_id=PVA_569,iv_569,viii'>PVA_569,iv_569,viii</a>)</small></small></h2>

nanu kasyacid vyabhicāriṇo dharmasya yadi na pratyakṣeṇa ka ivātra doṣaḥ । tadyathā sthāṇupuruṣatvayoḥ ।

<h2 id='569,v'>569,v <small><small></small></small></h2>

	sthāṇutvaṃ puruṣatvañca vinā draṣṭuṃ hi śakyate ।
	ūrdhvatāmātrakaṃ vyāpītaratvānna vinārthadhīḥ ॥ 301 ॥ (PVA)

<h2 id='569,vi'>569,vi <small><small></small></small></h2>

nahi vyāpītarattvaṃ parityajya grahītuṃ śakyaṃ । tadeva tasya rūpaṃ taccenna gṛhītamagṛhītameva tat ।

<h2 id='569,vii'>569,vii <small><small></small></small></h2>

nanu dīrghaṃ dīrghatvenā parigṛhyamāṇamapi dṛśyata eva । na tatrāvayayasyaiva dṛṣṭeḥ 〈।〉 tasya ca na sā dīrghatā । avayavino hi sā dīrghatā । sa cānumānagamya stathāhi ।

<h2 id='569,viii'>569,viii <small><small></small></small></h2>

	calatyekatra calati samastamiti gamyate ।
	tadekamiti tenedamekatvamanumānataḥ ॥ 302 ॥ (PVA)

<h2 id='569,ix'>569,ix <small><small>(<a href='docExplore?doc_id=PVA_569,ix'>PVA_569,ix</a>)</small></small></h2>

ekasminnākṛṣyamāṇe 'vayave sarvāvayavasamāhāra evākṛṣyamāṇa upalabhyate tadanyena sahaikamiti । na ca tadanumānaṃ । parasparasambandha eva tathānumīyate naikatvaṃ । na cāsāvanumānaviṣayaḥ । pratyakṣāpravarttane hi 〈na〉 parapramāṇaviṣayo bhavet । na khalu tadeva dṛṣṭamadṛṣṭañca ghaṭate । tasmāt kālavyāpyavyāpi vā tat pratyakṣeṇaiva gṛhyate । nāsāvanumānaviṣayaḥ । tatra yadyasya tena rūpeṇa na pratyakṣaviṣayatā na tasya tada rūpaṃ । na khalu nīlatvena viṣayīkṛtamadhyakṣataḥ pītādikaṃ । kālāntarāvyāpitayā gṛhītaṃ tathaiva taditi mantavyaṃ । anyathā sakalakālakalākalāpasaṃkalane tadaiva sakalaṃ parisamāptamiti tadaiva sakalakālakarttavyārthakriyāprasaṅgaḥ । kālakalānāṃ bhāvibhūtānāmagrahaṇena tatheti cet । tadgrahaṇe tadvyāpitāpi na gṛhyata eveti tatkālamātrasambandhitaiva gṛhyata iti prāptaṃ । tathā ca vidyudādivadanittya eva ।

<h2 id='569,x'>569,x <small><small>(<a href='docExplore?doc_id=PVA_569,x'>PVA_569,x</a>)</small></small></h2>

nanu vidudādīnāṃ vināśe satyanittyatā na tatkālasambandhitā mātreṇa । nanu vināśakasya kasyacidabhāvāt kathamvināśaḥ । meghāvaṣṭambhādeva vināśa iti cet । ihāpi samānāsamānajātīyāvaṣṭambha iti kinneṣyate । tasmād vidyudo 'pyuttarakālānupalambha eva vināśaḥ । sa ca sarvapadārthānāmiti na nittyatā grahītuṃ śakyā ।

<h1 id='3.1.4.2.7.1'>3.1.4.2.7.1</h1>

<(1) smṛtirna pramāṇam>

<h2 id='569,xi'>569,xi <small><small>(<a href='docExplore?doc_id=PVA_569,xi_570,i'>PVA_569,xi_570,i</a>)</small></small></h2>

nanūttarakālamapi ghaṭādīnāṃ grahaṇe kathamagrahaṇamucyate । na 〈।〉 tasyaivāgrahaṇāt । na khalu pūrvakālo 'pi gṛhyate । kiṃ punastatkālabhāvābhāvaḥ 〈।〉 na khalu kaścinmuhūrttadivasamāsādikaḥ kālaḥ pratyakṣapramāṇaprasiddhau rūpādipadārthavyatirekī । na prathamadivase māsapratītirnna prathamayāme divasādipratītiḥ । na dvitīye tadā pūrvasyottarasya cāpratīteḥ

<570>

<h2 id='570,i'>570,i <small><small></small></small></h2>

smaraṇena pratyeṣyate 〈eva〉 kālo divasādiriti cet । na 〈।〉 smaraṇasyāpramāṇatvāt । na hi smaraṇamapūrvārthavidhāyi ।

<h2 id='570,ii'>570,ii <small><small>(<a href='docExplore?doc_id=PVA_570,ii'>PVA_570,ii</a>)</small></small></h2>

	pratyakṣapūrvakaṃ smārttannāpratyakṣārthagocaraṃ ।
	pratyakṣeṇa ca māsāderna kālasya parigrahaḥ ॥ 303 ॥ (PVA)
	tatsamahārarūpatvaṃ kālasya yadi bhaṇyate ।
	samāhāragrahenāsti pramāṇamiti sādhitaṃ ॥ 304 ॥ (PVA)
	anekādhyakṣasiddhatvānnāsiddhiriti cenmataṃ ।
	anekādhyakṣasiddhiḥ kiṃ kenacicchakyasādhanā ॥ 305 ॥ (PVA)
	smaraṇasyāpramāṇatvaṃ prāgeva pratipāditaṃ ।
	sāṃvṛtaṃ smaraṇāyātaṃ na tu tatpāramārthikaṃ ॥ 306 ॥ (PVA)
	kālasya sāṃvṛtatve ca tadbyāptiḥ sāṃvṛtī sphuṭaṃ ।
	tasmādanityatābhāvasvabhāva iti gamyatāṃ ॥ 307 ॥ (PVA)
	yadi svabhāva evāsau bhedaḥ syāt sāṃvṛtaḥ kathaṃ ।
	saṃvṛtirnirupādānā na sādhyaṃ na ca sādhanam ॥ 308 ॥ (PVA)
	sambandhasambhavādeva sādhyasādhanayoḥ sthitiḥ ।
	nahi sambandhasadbhāvavirahe sādhyasādhane ॥ 309 ॥ (PVA)

<h2 id='570,ix'>570,ix <small><small>(<a href='docExplore?doc_id=PVA_570,ix_570,x'>PVA_570,ix_570,x</a>)</small></small></h2>

atrocyate ।

<h2 id='570,x'>570,x <small><small></small></small></h2>

	vyāvṛttamekatonekamekarūpeṇa kalpanā ।
	viṣayīkurute tena dharmidharmavyavasthitiḥ ॥ 310 ॥ (PVA)
	vyāvṛttiḥ sarvabhāvānāṃ sajātīyetarārthataḥ ।
	pratyakṣapratyayagrāhyā kalpanāmātratonvayaḥ ॥ 311 ॥ (PVA)
	savikalpamadhyakṣamakṣavyāparato yadi ।
	pūrvāparatvenādhyakṣaṃ sahabhāve 'pi nānvayaḥ ॥ 312 ॥ (PVA)
	yena prathamato dṛṣṭamekameva tadanvaye ।
	na tasya bhāsate'śeṣavyaktibhāsaprasaṅgataḥ ॥ 313 ॥ (PVA)
	dūratāditayā vyakterabhāsanamiti sthitau ।
	vyaktyagrahe na tadvyāpi sāmānyagrahaṇaṃ bhavet ॥ 314 ॥ (PVA)

<h2 id='570,xv'>570,xv <small><small>(<a href='docExplore?doc_id=PVA_570,xv_570,xviii'>PVA_570,xv_570,xviii</a>)</small></small></h2>

pūrvavyaktigrahaṇasaṃskārād vyaktyātare tathā grahaṇamiti cet । naitadasti yataḥ ।

<h2 id='570,xvi'>570,xvi <small><small></small></small></h2>

	saṃskārasmaraṇe hetuḥ tadvastugrahaṇāhitaḥ ।
	vyaktigrahaṇasaṃskārāt kathamarthāntare vidaḥ ॥ 315 ॥ (PVA)

<h2 id='570,xvii'>570,xvii <small><small></small></small></h2>

vyaktigrahaṇakṛto hi saṃskārastatraiva smaraṇavijñānaheturnnāpūrvārthadarśanasya । na ca pūrvārthadarśanasya nāpyadṛṣṭasmaraṇasya । arthāntarañca sāmānyaṃ vyaktibhyastatkathamadṛṣṭasya tasya smaraṇamapi । na ca pūrvāparārthasmaraṇadarśanāt spaṣṭetarākāravyaktirūpamantareṇāparaṃ vibhāvayāmaḥ । darśane hi dvayoḥ parisphuṭākāravyatirekeṇa nāparākārapratītiḥ । vyaktidvayameva hi tatra pratibhāsate । samānākārapratyayasambhavāt pratibhāsata iti cet । tadasattyaṃ ।

<h2 id='570,xviii'>570,xviii <small><small></small></small></h2>

	pratibhāsonumānena sādhya ityabhibhāṣitaṃ ।
	kuḍyādipratibhāsaḥ kimanumānena sādhyate ॥ 316 ॥ (PVA)

<h2 id='570,xix'>570,xix <small><small>(<a href='docExplore?doc_id=PVA_570,xix^1'>PVA_570,xix^1</a>)  (<a href='docExplore?doc_id=PVA_570,xix^2_571,ii'>PVA_570,xix^2_571,ii</a>)</small></small></h2>

yadi pratibhāsaḥ prāgbhāvī vismṛtastadā tatsmaraṇāyānumānamucyeta anyo vā yatnaḥ kriyeta na 〈tu〉 pratibhāsanakāla eva । na hi kuḍyādipratibhāsonumānena sādhyaḥ kuḍyādayo vā । na hi yataḥ kuḍyākāraḥ pratibhāsastataḥ kuḍyamasti pratibhāsate veti lokapratītiḥ 〈।〉 api tu pararūpaviviktena svena rūpeṇa । yataḥ paśyāmīti tatosti pratibhāsate vā । na ca vyaktirūpavivekinā rūpeṇa sāmānyavabhāsanaṃ । na khalu sāmānyasya varṇṇasaṃsthānāntara〈tva〉 mupalakṣayāmaḥ । varṇṇasaṃsthānabāhyameva sāmānyasya rūpamiti cet । na tarhi sāmānyamasti varṇṇasaṃsthānabāhyasya bāhyasyābhāvāt । vyāpitaiva tasya rūpamiti cet । yattarhi varṇṇasaṃsthāne nāsamānamasamānameva tat । nahi vyāpitā varṇṇasaṃsthānavatī । varṇṇasaṃsthānasyaiva vyāpiteti cet । yadi vyāpitā vyāpitayaiva pratīyeta । kālāntare pratīyata eveti cet । na । vyaktisattvāsattvayorviśeṣābhāvāt । vinaṣṭe 'pi pūrvaviśeṣe tathaiva pratīteḥ । na cāvi<571>nāśaḥ pūrvasya । tatropalabdheḥ kathamvināśa iti cet । yadi naṣṭaṃ kathaṃ pūrvatra nopalabhyate pareṇa 〈te〉 na vā 〈।〉 vyāpitāyā abhāvāditi cet । upalabhyata eva tad rūpaṃ deśavyāptimātrakamevāpratītaṃ tirodhānāt । kimidaṃ tirodhānam 〈।〉 adṛśyātmatā । kathandṛśyasyādṛśyātmatā । deśāntare dṛśyātmataivātītau na padārtha iti cet । dṛśyātmatāvyatirekeṇa na padārtha iti nirṇṇītametat । kiñca deśāntare dṛśyamānatāvināśe vyāpitaiva vinaṣṭā bhavet । tathā ca । na nittyaṃ sāmānyaṃ । tathā ca vyaktirūpameva na sāmānyamityāyātaṃ । vyaktivyatiriktasya samānākārasya pratyayamātratvenāvastutvāt । pratyayastarhi samānā eta iti katham । varṇṇasaṃsthānakriyākṛtena samānatvena samānatvādevamityadoṣaḥ । rāṣṭrakūṭādisamānatāvat ।

<h2 id='571,ii'>571,ii <small><small></small></small></h2>

api ca । ya evamāha । samānakārapratyayanibandhanaṃ sāmānyamiti । ekārthakriyākṛtaḥ samāna pratyayo bhaviṣyati, tadekakāraṇakṛto vā । na samānarūpakṛto brāhmaṇādisamānatāvat ।

<h1 id='3.1.4.2.7.2'>3.1.4.2.7.2</h1>

<(2) brāhmaṇādijātisāmānyaṃ vinā'pi puṇyapāpavyavasthā>

<h2 id='571,iii'>571,iii <small><small>(<a href='docExplore?doc_id=PVA_571,iii'>PVA_571,iii</a>)</small></small></h2>

nanu brāhmaṇādijātīmantareṇa kathaṃ puṇyapāpavyavasthā । jātisadbhāve 'pi kathaṃ । nahi jātirhanyate । nāpi pivati madyaṃ । na ca puṇyapāpavyavasthā āgamādanyataḥ pramāṇadasti । sa evāgamaḥ kathaṃ pratipādayediti । na hi brāhmaṇo na hantavya iti jātimantareṇa śakyaṃ pratipādayituṃ prativyaktipratipādanāsambhavāt । upadeśāt samānakāraparāmarṣā <?>〈 rśā〉 dveti na doṣaḥ । samānaparāmarṣaścānādivāsanopadeśādeva । na tadvyatirekeṇāparamatra pramāṇaprasiddhaṃ । api ca ।

<h2 id='571,iv'>571,iv <small><small>(<a href='docExplore?doc_id=PVA_571,iv_571,vi'>PVA_571,iv_571,vi</a>)</small></small></h2>

	samānapratyayo vyaktivyatiriktaśarīravat ।
	athānyatheti jñātavyamanyathāndhaviceṣṭitaṃ ॥ 317 ॥ (PVA)
	viśeṣavyatiriktātmavedananna prasiddhibhāk ।
	tadanyathā tu samvittau na prameyāstitā satī ॥ 318 ॥ (PVA)

<h2 id='571,vi'>571,vi <small><small></small></small></h2>

yadi vyaktivyatiriktākārasaṅgataḥ samānapratyayaḥ । sa tathā na siddha iti kathaṃ tataḥ prasiddhiḥ sāmānyasya । atha pratyayamātraṃ tadā na sidhyati sāmānyaṃ । nahi pratyayamātrādarthaviśeṣasiddhiḥ । yadākāraḥ pratyayaḥ sa eva tataḥ sidhyati anyathātiprasaṅga । bhinnābhinnaṃ sāmānyamiti cet । na । parasparavirodhāt । tathā hi ।

<h2 id='571,vii'>571,vii <small><small>(<a href='docExplore?doc_id=PVA_571,vii_571,xiii'>PVA_571,vii_571,xiii</a>)</small></small></h2>

	bhinnādanyadabhinnañcet bhinnatāsya punaḥ kathaṃ ।
	bhedāvabhāsane bhinnamabhedosya kathaṃ punaḥ ॥ 319 ॥ (PVA)
	kenacid bheda iṣṭaścet sāmānyaṃ syāttadeva hi ।
	ananyatā punastasya na syādatyanta bhedataḥ ॥ 320 ॥ (PVA)
	anyenābheda iṣṭaśced bhinnābhinnanna tattadā ।
	tenaivābheditāyāntu tatpunaḥ syāt sahasradhā ॥ 321 ॥ (PVA)
	tatopakṛṣyamāṇantanna syādeva kṣayaṃ gataṃ ।
	bhinnābhinnaṃ yadi bhaved dṛśyādṛśyaṃ prasajyate ॥ 322 ॥ (PVA)
	dṛṣṭādṛṣṭaṃ bhavedekamiti jātaṃ mahādbhūtaṃ ।
	dṛśyādṛśyatayā vastu sadasattvaprasiddhitaḥ ॥ 323 ॥ (PVA)

<h2 id='571,xii'>571,xii <small><small></small></small></h2>

〈tathāhi ।〉

<h2 id='571,xiii'>571,xiii <small><small></small></small></h2>

	ekatvaṃ prāptamevaṃ hi mṛtasyāpyamṛtātmatā ।
	tasmāt kalpitarūpatvaṃ sāmānyasyeti gṛhyatāṃ ॥ 324 ॥ (PVA)
	tato vyāvṛttibhedena bhinnatvaṃ dharmadharmiṇoḥ ।
	sa yatra nāsti tatraiva pratijñārthaikadeśatā ॥ 325 ॥ (PVA)<572>

<h1 id='3.1.4.2.7.3'>3.1.4.2.7.3</h1>

<(3) saṃvṛtisat sāmānyam>

<h2 id='572,i'>572,i <small><small>(<a href='docExplore?doc_id=PVA_572,i_572,iii'>PVA_572,i_572,iii</a>)</small></small></h2>

	paramārthavicāreṣu tathābhūtā'prasiddhitaḥ ।
	tattvānyattvaṃ padārtheṣu sāmvṛteṣu niṣedhyate ॥ 182 ॥

<h2 id='572,ii'>572,ii <small><small></small></small></h2>

samvṛti sat sāmānyaṃ vyaktito bhinnamevānvayavyatirekābhyāṃ vibhāvanāt । tacca varṇṇādirūpameva । tathāhi ।

<h2 id='572,iii'>572,iii <small><small></small></small></h2>

	yadi vyaktyatirekeṇa na varṇṇādivyavasthitaṃ ।
	vyaktyantaragatanna syāditi bhedavyavasthitiḥ ॥ 326 ॥ (PVA)
	vyāvṛttamanuvṛttañca nābhinnamiti yuktimat ।
	tataḥ kalpanāyāsiddhabhedatā dharmadharmiṇoḥ ॥ 327 ॥ (PVA)
	akṣatastu na bhedasya grahaṇantena tattvataḥ ।
	pratyakṣataśca siddhasya pāramārthikatā yataḥ ॥ 328 ॥ (PVA)
	pratyakṣapūrvakaṃ yatrānumānañca pravarttate ।
	tataḥ sādhanarūpasya saṃvṛtisthitabhāvanā ॥ 329 ॥ (PVA)
	tattvena tu na tasya stastattvānyattve pramānvite ।
	kalpanāmātrato bhede tattvato vyaktirūpatā ॥ 330 ॥ (PVA)
	tena pratyakṣataḥ siddhā vyaktireva pratīyatām ।
	pratyakṣapūrva 〈katvā〉 ccānumānato vyaktisādhanaṃ ॥ 331 ॥ (PVA)
	tasmāt parantu sāmānyaṃ yadi siddhyenna bhedavit ।
	tato na bhede vṛttiḥ syāt bhedānāmasamāptitaḥ ॥ 332 ॥ (PVA)

<h2 id='572,x'>572,x <small><small>(<a href='docExplore?doc_id=PVA_572,x'>PVA_572,x</a>)</small></small></h2>

tathāhi । yadi sāmānyaṃ pratīyate tadā bhedānullekhe bhedena syādeva vṛttiḥ । nānirūpite kaścit pravarttate । atha vyaktidarśanapuraḥsarasāmānyagrahaṇe tatsambandhagrahaṇamiti । yatra sāmānyaṃ tatra vyaktyā bhavitavyamiti bhede vṛttiḥ । tadeva bhedaṃ pratiyataḥ kathaṃ bhavati । tataḥ sāmānyādanumānapratītirvyaktipratipattiriti prāptaṃ । tathā cānumitānumānato vyaktipratītiriti punastatrāpi sāmānyapratītiḥ । tato 'pi sāmānyādapara 〈।〉 vyaktisāmānyapratītirityanavasthā । athāpyante vyaktiṃ pratyeti tathā sati viśeṣābhāvādādāveva pratyetu kiṃ paramparāpariśrameṇa । vyaktipratipattau ca sarvārthakriyāprasiddhiriti na pravarattetaiva । tasmād buddhiviracitameva sāmānyaṃ na bāhyamiti yuktaṃ ।

<h2 id='572,xi'>572,xi <small><small>(<a href='docExplore?doc_id=PVA_572,xi_572,xii'>PVA_572,xi_572,xii</a>)</small></small></h2>

nanu buddhirūpapratipattāvapi kathaṃ bāhyo vṛttiḥ । evameva kāryakāraṇabhāvadṛṣṭeḥ । asmākamapi tarhi sāmānyapratītervyaktau vṛttirbhaviṣyati kāryakāraṇabhāvasyātrāpi tulyatvāt । tadetata prāpya harītakīṃ devatā virecayatīti prāptaṃ । yadi kāryakāraṇabhāva eva kimantargarḍunā sāmānyena ।

<h2 id='572,xii'>572,xii <small><small></small></small></h2>

tasmāt ।

<h2 id='572,xiii'>572,xiii <small><small>(<a href='docExplore?doc_id=PVA_572,xiii_573,ii'>PVA_572,xiii_573,ii</a>)</small></small></h2>

	saṃvṛtisat sarva sāmānyamiti gṛhyatāṃ ।
	vastusāmānyabhāve hi na vṛttirnna nivarttanam ॥ 333 ॥ (PVA)

<h2 id='572,xiv'>572,xiv <small><small></small></small></h2>

sāmānyamabhyupagacchatā vyaktipratītirabhyupagantavyā'nyathā pravṛttyabhāvāt । vyaktipratītau tata eva liṅgād dhūmādikādastu kiṃ sāmānyena । sāmānyato 'pi liṅgabhūtādeva tasya pratītiḥ ।

<h2 id='572,xv'>572,xv <small><small></small></small></h2>

atha vyaktyantareṇa saha na sambandho liṅgavyakteḥ । sāmānyasya tu vyāpitvādastīti sāmānyābhyupagamaḥ ।

<573>

<h2 id='573,i'>573,i <small><small></small></small></h2>

tadetadasat ।

<h2 id='573,ii'>573,ii <small><small></small></small></h2>

	vyāpitve 'pi hi sāmānyaṃ tathaiva grahaṇe sati ।
	vyaktyantarasya gamakaṃ kathamiṣyeta tattvataḥ ॥ 334 ॥ (PVA)

<h2 id='573,iii'>573,iii <small><small>(<a href='docExplore?doc_id=PVA_573,iii'>PVA_573,iii</a>)</small></small></h2>

yadyapi vyāpisāmānyaṃ tathāpi tasyānumānakālabhāvino vyāpyasyāgrahaṇe kathantasya vyāpakamiti gṛhyeta । agṛhītasambandhā〈cca〉 pratītāvatiprasaṅgaḥ । sāmānyāntaravyakterapi pratītiprasaṅgāt । atha tayā na sambandha<?>〈 ddha〉 miti pratyucyeta । agrahītasambandhasyāpi tarhi pratītiḥ syāt । api ca । kathamidaṃ jñātavyamiti prāk pratipāditaṃ । api ca । yadi sāmānyād vyaktipratītiḥ śabdādapi sāmānyaṃ pratīyate । tataḥ kiṃ vyaktyavāptirnna bhavet । asattyāsau pratītiriti cet । sarvā tarhi sāmānyapratītirasattyeti kiṃ sāmānyena ।

<h2 id='573,iv'>573,iv <small><small>(<a href='docExplore?doc_id=PVA_573,iv_573,vii'>PVA_573,iv_573,vii</a>)</small></small></h2>

nanu sarvatra sāmānyamastyeva vyaktyapratītestu na samvādaḥ । vyaktīnāmevārthakriyāsāmarthyāt । sāmānyena tu vinā na śakyā pratyetumiti sāmānyābhyupagamaḥ 〈।〉 vyaktyapratītistu tatsambandha<?>〈 ddha〉 liṅgābhāvāt ।

<h2 id='573,v'>573,v <small><small></small></small></h2>

nanu liṅgato 'pi sāmānyameva pratyeyaṃ । tatra ced vyaktipratītiḥ kinna sarvatra । sāmānyamātrameva śabdena pratyāyyate । liṅgāttarhi vyaktirapi pratīyata iti prāptaṃ । tathā ca prāktano doṣaḥ ।

<h2 id='573,vi'>573,vi <small><small></small></small></h2>

athāpi syād vyatiriktaṃ sāmānyaṃ doṣavat । ubhayarūpatve hyadoṣaḥ । tadapyasat ।

<h2 id='573,vii'>573,vii <small><small></small></small></h2>

	vyaktaiḥ pratītidoṣaḥ kiṃ pakṣetrāpi na sambhavī ।
	tato 'pi hi na sāmānyād vyakterasparśato gatiḥ ॥ 335 ॥ (PVA)

<h2 id='573,ix'>573,ix <small><small>(<a href='docExplore?doc_id=PVA_573,ix'>PVA_573,ix</a>)</small></small></h2>

sāmānyaṃ hi yadi vyaktivyatiriktāvyatiriktamiṣyata tadāpi vyakteḥ pratītiranyathā veti dvayīṃ gatiṃ nātivarttante pratipattāraḥ । pratītiścet । sakalānubhavasambhavāt kimiti pravarttate । na cetpratītiḥ kathaṃ pravarttanaṃ । pratītamapyapratītimiti pravarttanamiti cet । tadeva tenaiva rūpeṇa pratipannāpratipannamiti vyāhataṃ 〈।〉 vidhiniṣedhayorekaniṣparyāye dvayorātmalābhābhāvāt । ata eva paryāyāṇāṃ bheda iti cet । kenacit paryāyeṇa bhinnaṃ pratītamapareṇa neti samayaḥ । yena na pratītaṃ tadarthaṃ kathaṃ pravarttanaṃ । tasyaiva paryāya iti cet । apratītatve kathaṃ tasyaiveti pratītiḥ । pratīte 〈pi〉 na pravarttata iti sa eva doṣaḥ 〈।〉 tataḥ samvṛtisadeva dharmidharmalakṣaṇaṃ । evantarhi । anittyaḥ śabdaḥ śabdatvādityatrāpi syāt । yasya vyatiriktaṃ sāmānyaṃ tasya kasmānna bhavatyapratijñārthaikadeśatvaṃ । tatsāmānyayogasya dharmiśabdenaiva pratipādanāt । ihāpi 〈tarhi〉 vyāvṛtteḥ pratipādanānna bhaviṣyati ।

<h2 id='573,x'>573,x <small><small>(<a href='docExplore?doc_id=PVA_573,x_573,xii'>PVA_573,x_573,xii</a>)</small></small></h2>

	sāmānyayogo vyāvṛttiranyasmāttasya vā gatiḥ ।
	sāmānyayogastadbittiṃ vinā naiva pravarttate ॥ 336 ॥ (PVA)
	tadrūpasya pratītistu prāgeva vinivāritā ।
	tasmād vyāvṛttirevātra śabdataḥ saṃpratīyate ॥ 337 ॥ (PVA)

<h2 id='573,xii'>573,xii <small><small></small></small></h2>

yadi sāmānyayogaḥ śabdato viśeṣāṇāṃ pratīyata ityabhyupagamaḥ । sa tarhi kathaṃ vyaktyapratītau pratīyate । yasyaiva bhojanaṃ tasyaiva bhagnabhāṇaḍabāgitā । svarūpantu viśeṣāṇāṃ na pratipādanārhamiti prāgeva nirṇṇīta । tasmād vyāvṛttireva śabdārtha iti sthitiḥ ।

<574>

<h2 id='574,i'>574,i <small><small>(<a href='docExplore?doc_id=PVA_574,i_574,iii'>PVA_574,i_574,iii</a>)</small></small></h2>

nanu vyāvṛttirapi vyāvṛttavastupratītimantareṇa kathaṃ pratīyate । yadi pratīyate kiṃ vyāvṛttyā 〈।〉 anyathānupapattyā tarhi vyāvṛttikalpaneti kinna sāmānyābhyupagamaḥ । pratītyanusāreṇābhyupagama iti na <?> sāmānyasya ।

<h2 id='574,ii'>574,ii <small><small></small></small></h2>

nanu kimahaṃ vyāvṛttiṃ pratipadye iti lokasya pratītiḥ । vilakṣaṇatvapratīteḥ । pratītireveti na doṣaḥ । tathā hi 〈।〉

<h2 id='574,iii'>574,iii <small><small></small></small></h2>

	yadyanīpsitabhedena na pratīyeta śabdataḥ ।
	tadvastu na vibhāgena pravarttanasamāgamaḥ ॥ 338 ॥ (PVA)

<h2 id='574,iv'>574,iv <small><small>(<a href='docExplore?doc_id=PVA_574,iv'>PVA_574,iv</a>)</small></small></h2>

avaśyaṃ hi vijātīyavilakṣaṇena rūpeṇa pratipattyā bhāvyamanyathānabhipretaparihāreṇa na pravartteta । sāmānyalakṣaṇādeva tasyānabhipretavilakṣaṇateti cet । svayamatathābhūte kathaṃ dharmāntarayoge 'pi tathābhāvaḥ । tadyogādasya tathā pratītiriti cet 〈।〉 atadbhūtasyānyayoge svarūpeṇāpratīyamānasya pratītireva na yuktā । svarūpeṇa ced vilakṣaṇatvagatiḥ । vyarthakastarhi sāmānyayogaḥ । sa eva bhedo na lakṣyeta yadi sāmānyanna bhavet । sāmānyānāṃ tarhi kuto bhedopalakṣaṇaṃ । sāmānyāntarayoge'vasthā । svarūpata evopalakṣaṇe vyaktīnāmapi sa eva prasaṅga iti vyarthakaṃ sāmānyaṃ । dvayośca yadā bhedapratītistadā kataṃ na hyakatra sāmānyamvarttate । tasmādavaśyamanena vyaktīnāṃ bhedaḥ pratyetavyaḥ । sa ca vijātīyād bhedaḥ sarveṣāmeveti tadeva sāmānyaṃ ।

<h2 id='574,v'>574,v <small><small>(<a href='docExplore?doc_id=PVA_574,v_574,xii'>PVA_574,v_574,xii</a>)</small></small></h2>

nanu jātimantareṇa sa eva sajātīyavijātīyabhedaḥ kathaṃ । tathā hi ।

<h2 id='574,vi'>574,vi <small><small></small></small></h2>

	vyakteḥ parasparaṃ bhede sāmānyaṃ na parasparaṃ ।
	vyaktibhedo bhavedeva tasya nāsti pratītatā ॥ 339 ॥ (PVA)

<h2 id='574,vii'>574,vii <small><small></small></small></h2>

vyaktyapekṣayā bhede yathā śāvaleyavāhuleyayoḥ karkād bhedastathā karkaśāvaleyayorapi vāhuleyāditi tayorapi samānajātitāprasaṅgaḥ । na sarvadarśanaṃ yena sapvadarśī karaṇena saṃketa〈vyaktī〉 karaṇe vibhāgo bhavet ।

<h2 id='574,viii'>574,viii <small><small></small></small></h2>

tadetadapi na yuktaṃ nāyuktaṃ yataḥ

<h2 id='574,ix'>574,ix <small><small></small></small></h2>

	sāmānyasyāpi sadbhāve na doṣoyannivāritaḥ ।
	vyaktivyaṅgyaṃ hi sāmānyamiṣyate na svarūpataḥ ॥ 340 ॥ (PVA)
	vyaktiśūnyapradeśādau tasya vyakteradarśanāt ।
	vyaktireva tatopekṣyā sā ca sarvā na dṛśyate ॥ 341 ॥ (PVA)

<h2 id='574,xii'>574,xii <small><small></small></small></h2>

tatastatrāpi saṃketakriyāvyāptirnna sidhyati ।

<h2 id='574,xiii'>574,xiii <small><small>(<a href='docExplore?doc_id=PVA_574,xiii'>PVA_574,xiii</a>)</small></small></h2>

sāmānyamapyupalakṣyaiva saṃketo vidhātavyo vyavaharttavyamvā । na ca sāmānyamupalakṣyate vyaktimantareṇa । sakalavyaktidarśane hi niyatasāmānyadarśanādanākulaḥ saṃketo bhavet । tadāpi vyaktīnāmeva darśanād vyarthakameva sāmānyaṃ 〈।〉 tathā hyekavyaktidarśanena saṃketoyaṃ gauriti kathaṃ pratiniyatasāmānyapratītiḥ । nahi paśutvādisāmānyeṣu kasyacit sāmānyavivekenopalakṣaṇaṃ । gotvamatra saṃketabiṣaya iti cet । kintadgotvamiti na vivekaḥ kathaṃ kriyatāṃ । yadevaṃbhūtavyaktyabhivyaṅgyamiti tena vyaktīnāmevaṃ bhūtatvamitītaretarāśrayadoṣaḥ । tatsāmānyopalakṣaṇe vyaktīnāmekatvaṃ । vyaktyekatve ca pratīniyatasāmānyopalakṣaṇam । gaurgauriti svayameva viveka iti cet । na 〈।〉 gauriti sāmānyasya karkādiṣvavṛttyaivopalakṣaṇāt । yatra gauriti

<575>

<h2 id='575,i'>575,i <small><small>(<a href='docExplore?doc_id=PVA_575,i^1'>PVA_575,i^1</a>)  (<a href='docExplore?doc_id=PVA_575,i^2'>PVA_575,i^2</a>)</small></small></h2>

buddhistadeva gotvamiti pratītiriti cet । nanvavibhāvitaprameyarūpā buddhiḥ kathaṃ prameyamupalakṣayet । nahi varṇṇasaṃsthānavyatiriktamasyāṃ prameyamupalakṣayāmaḥ । tadeva sāmānyamanugatatvāditi cet । na 〈।〉 anugamasyāsambhavāt । nahi varṇṇasyānyavyaktyanugataṃ rūpaṃ । ekavyaktidarśane 'pi tadanugamapratītiprasaṅgaḥ । tathā ca sarvavyaktipratipattiḥ syāt । vyaktivyaṅgyatvānna sāmānyaṃ tathā pratīyata iti cet । sarvathā tarhi na pratītiḥ । yāvad vyaktidarśanaṃ pratīyata iti cet । na । sāmānyasya tāvanmātratvābhāvāt । tathā cet sāmānyaṃ vyaktaya eveti na sāmānyamaparaṃ 〈।〉 tathābhūtājñāna jananameva sāmānyamiti prativacane । tadanyavyāvṛttireva sāmānyamiti syāt । bahūnāntadanyavyāvṛttireva sāmānyaṃ 〈।〉 nahi tadvijātīyavyāvṛttimātrādaparaṃ sāmānyamupadarśayituṃ śakyaṃ vijātīyatāpi taditaravyāvṛttireva । yathaiva tasmādeko bhinnastathā parāparo 'pīti nidarśanannānyathā । sāmānyantuṃ na śakyaṃ nidarśayitumidantaditi । abhinnatvānnaiva nidarśanamiti na pratyuttaraṃ tadabhāvaprasaṅgāt । nahi vyaktīrnnirasya sāmānyaṃ vyavasthāpayituṃ śakyaṃ vyavahārābhāvaprasaṅgāt । sāmānyanirāse 'pyevameveti 〈।〉 na yuktaṃ 〈।〉 vyavahārasya〈ānya〉vyāvṛttinibandhanasyāpi sambhavāt । akarmādravyavat । sāmānyānāmapi vyāvṛttireva parasparaṃ vyavahārahetuḥ ।

<h2 id='575,ii'>575,ii <small><small>(<a href='docExplore?doc_id=PVA_575,ii_575,v'>PVA_575,ii_575,v</a>)</small></small></h2>

atha vyaktiyogo bhedavyavahārahetuḥ parasparaṃ sāmānyānāṃ tathāpi doṣa eva । yataḥ ।

<h2 id='575,iii'>575,iii <small><small></small></small></h2>

	svarūpeṇa na bhinnañcedanyasmād bhidyatāṃ kathaṃ ।
	śuklayogāt paraḥ śukla iti bhedaḥ pratīyate ॥ 342 ॥ (PVA)

<h2 id='575,v'>575,v <small><small></small></small></h2>

na khalvanyasya bhedo'nyatra samavaiti । samavaityeva vyaktisāmānyayoḥ samavāyasambandhāditi cet । sāmānyasyābhedo vyaktau samaveta iti vyaktīnāmevābhinnatā । tataḥ sarvasāmānyayogād gaurapi syādaśvādikaḥ । api ca । goḥsāmānyaṃ gotvaṃ vyaktīnāñca svarūpaṃ sajātīyavijātīyānāṃ na bhidyate parasparaṃ । tataḥ kathaṃ vyaktayaḥ sāmānyasya bhedikāḥ ।

<h2 id='575,vi'>575,vi <small><small>(<a href='docExplore?doc_id=PVA_575,vi_575,viii'>PVA_575,vi_575,viii</a>)</small></small></h2>

atha svarūpādeva bhinnā vyaktayo vijātīyābhyaḥ । sa eva tarhi bhedaḥ sāmānyamastu kimapareṇa । sāmānyasyābhyupagame 'pi sa eva vyaktibhedaḥ sāmānyasya bhedakaḥ sāmānyāntarebhyaḥ 〈।〉 sa tarhi siddhopasthāyī sāmānyaviśeṣaḥ । atha svarūpeṇaiva sāmānyambhinnaṃ sāmānyāntarāt । tadyogād bhedaḥ sāmānyavatāṃ । yathā śuklaṃ rūpaṃ svayameva paṭastu tadyogāditi 〈।〉 tadapi na saṅgataṃ । yataḥ ।

<h2 id='575,vii'>575,vii <small><small></small></small></h2>

	varṇṇarūpaṃ sitaṃ naiva kvacit kevalamīyate ।
	tatastasya svayaṃ śuklarūpatā kathamīyate ॥ 343 ॥ (PVA)

<h2 id='575,viii'>575,viii <small><small></small></small></h2>

dravyasthameva sarvadā sitādikaṃ tataḥ pṛthagaparidṛśyamānaṃ svayameva tadrūpamiti kathaṃ pratīyate kena cit । dravyādeva sā tasya śuddhateti na kiṃ mataṃ 〈।〉

<h1 id='3.1.4.2.7.4'>3.1.4.2.7.4</h1>

<(4) dravyanirāsaḥ>

<h2 id='575,ix'>575,ix <small><small>(<a href='docExplore?doc_id=PVA_575,ix_576,i'>PVA_575,ix_576,i</a>)</small></small></h2>

nanu tasya yadi dravyāccuklatā svarūpaṃ tarhi kintasya dravyasyāpi tarhi kiṃ rūpamiti sa eva doṣaḥ । dravyamityeva pratīyamānamiti cet dravyamityapi varṇṇasaṃsthānasaṃsparśinī na <?>

<576>

<h2 id='576,i'>576,i <small><small></small></small></h2>

pratītiḥ । varṇṇasaṃsthānañca guṇa eveti । tadaparaṃ dravyaṃ kathaṃ bhūtaṃ pratītiviṣayaḥ । na ca saṃsthānamapi varṇṇādyatiriktatāṃ svīkaroti । varṇṇa eva tathā varttula 〈tva〉ādirūpeṇa pratibhāsate ।

<h2 id='576,ii'>576,ii <small><small>(<a href='docExplore?doc_id=PVA_576,ii'>PVA_576,ii</a>)</small></small></h2>

nanu dravyamapi pratibhāsata eva । tathā hi । sparśanajñānenāpi sa evāyaṃ ghaṭa iti ekatayāvabhāsanaṃ । na ca guṇamātre pratyabhijñānaṃ anyathā rūpaṃ sparśa iti syāt । na ca sparśanagrāhyaṃ rūpaṃ yuktaṃ tasmād dravya eva pratyabhijñānaṃ yuktimat । tasmād yadyato bhinnaviṣayajñānagrāhyaṃ tataḥ tadbhinnaṃ tadyathā ghaṭātpaṭaḥ । bhinnaviṣayajñānagrāhyañca dravyamiti svabhāvahetuḥ ।

<h2 id='576,iii'>576,iii <small><small>(<a href='docExplore?doc_id=PVA_576,iii_576,v'>PVA_576,iii_576,v</a>)</small></small></h2>

atrocyate ।

<h2 id='576,iv'>576,iv <small><small></small></small></h2>

	na rūpādivivikterthe pratyabhijñānadarśanaṃ ।
	na hyasmarata evāsti pūrvapratyayagocaraṃ ॥ 344 ॥ (PVA)

<h2 id='576,v'>576,v <small><small></small></small></h2>

na tāvaddarśane ghaṭādikasya pratibhāsaḥ । nāpi sparśavijñāne prathamaṃ । prathamaṃ hyavayavamātrakameva pratibhāti tacca parāvayavābhāve 'pi tathaivāvabhāsate । na cāsau ghaṭaḥ । nikhiladigvibhāgāvayavavyāpino ghaṭāvayavitvāt । nāpi rūpamātraṃ ghaṭaḥ । rūpasamavāyikāraṇasya tathā vyapadeśāt । pratyabhijñānasya ca tadā'bhāvāt ।

<h2 id='576,vi'>576,vi <small><small>(<a href='docExplore?doc_id=PVA_576,vi_576,x'>PVA_576,vi_576,x</a>)</small></small></h2>

athāparāparāvayavaguṇāntarādi pratibhāsane'vayavigrahaṇamiti matiḥ ।

<h2 id='576,vii'>576,vii <small><small></small></small></h2>

tadapi nāsti । yataḥ ।

<h2 id='576,viii'>576,viii <small><small></small></small></h2>

	ekadeśāntarasyaiva tadā grahaṇasambhave ।
	na saṃsthānāvayavino grahaṇasyāsti sambhavaḥ ॥ 345 ॥ (PVA)
	tathā guṇāntarasyāpi naṣṭe 'pi smaraṇodayaḥ ।
	anumānād gatiryātu nāpratyakṣapuraḥsarā ॥ 346 ॥ (PVA)

<h2 id='576,x'>576,x <small><small></small></small></h2>

yadā ghaṭādāvavayaguṇāntarāṇāmupalabdhistadā guṇāvayavāntarāṇā manupalambhe kathamavayavināṃ । na tāvanmātraṃ ghaṭaḥ ।

<h1 id='3.1.4.2.7.5'>3.1.4.2.7.5</h1>

<(5) pratyabhijñānirāsaḥ>

<h2 id='576,xi'>576,xi <small><small>(<a href='docExplore?doc_id=PVA_576,xi'>PVA_576,xi</a>)</small></small></h2>

atha smaraṇasahāyapratyabhijñānato ghaṭādyavayaviparijñānaṃ tadāvayaviguṇāntarāpoddhāre kastatra ghaṭa ityapi syāt । aviyogastu parasparamekasāmagryaghīnatvāt । na cāviyogagrāhakaṃ pramāṇamasti parasparaparihāreṇopalambhāt । aviyogastu smaraṇapratyabhijñānapratyayagrāhyaḥ 〈।〉 na ca smaraṇapratyabhijñānayoḥ pṛthagaprāmāṇye samudāyaḥ prāmāṇyaṃ prāpnuyāt ।

<h2 id='576,xii'>576,xii <small><small>(<a href='docExplore?doc_id=PVA_576,xii'>PVA_576,xii</a>)</small></small></h2>

nanu śivikodvahane pṛthagaśaktānāmanyathā śaktirupalabhyate । na । tatra teṣāṃ kāryajananāt tathābhūtapūrvakāraṇajanyasvarūpameva śaktirna vyatiriktā । iha tu smaraṇapratyabhijñayoḥ kiṃ kārya । avayavipratītiriti cet । na । tadvyatirekeṇāparapratītyabhāvāt । atha pratītyantaramudeti niścayarūpaṃ 〈।〉 tadasad 〈।〉 apramāṇanniścayo'niścaya eva । na khalvapramāṇanniścayaḥ pramāṇasya vyarthakatāprāpteḥ ।

<h2 id='576,xiii'>576,xiii <small><small>(<a href='docExplore?doc_id=PVA_576,xiii_577,ii'>PVA_576,xiii_577,ii</a>)</small></small></h2>

atha tadānumānenāvayavāntaraniścaye pratyabhijñānadekatāpratīteravayavipratītiḥ । na hyavayavasyāvayavāntareṇaikatā guṇāntarasya vā tadantareṇeti ।

<577>

<h2 id='577,i'>577,i <small><small></small></small></h2>

tadapyayuktamanumānasya pratyakṣapuraḥsaratvāt । 〈yathā〉bhūtaṃ tatpratyakṣeṇa pratipannaṃ kevalantathābhūtamevānumānena pratyeyaṃ । tataḥ kevalasyāpṛthagbhūtaṃsya pratyakṣeṇa pratītestathā bhūtasyaivānumānādapi pratītiḥ । tataśca ।

<h2 id='577,ii'>577,ii <small><small></small></small></h2>

	ekatvaṃ pratyabhijñānādanyathā dṛṣṭavastuni ।
	pratyakṣeṇa kathaṃ yāyāt yatītipathamāñjasaṃ ॥ 347 ॥ (PVA)

<h2 id='577,iii'>577,iii <small><small>(<a href='docExplore?doc_id=PVA_577,iii'>PVA_577,iii</a>)</small></small></h2>

na hi pratyakṣeṇānyathā pratipannaṃ pratyabhijñānasahasreṇāpi pratyetumanyathā śakyaṃ । pratyabhijñānamapi pratyakṣameveti cet । na 〈।〉 anumānaviṣaye pravṛtteḥ । taccānumānamanekaviṣayaṃ 〈।〉 pratyabhijñānaṃ kathaṃ vyavahāraheturiti cet । pramaṇatvenaiveti vadāmahe । pramāṇatā cānumānatvena । anumānenaiva tarhi tadekatvaṃ tatovayavī sattyatābhāk prasidhyatīti naḥ pakṣasiddhiḥ । na 〈।〉 pāramārthikasyaikatvasyāprasādhanāt । tadarthakriyākāritayaikatvaṃ tatreti na paramārthaḥ । na ca tenaiva sārthakriyā karttavyeti niyamo'gnyantareṇāpi dāha〈ka〉sya kriyādṛṣṭeḥ । mukhyābhāvāt kathamupācaritamekatvamiti cet । anādivāsanāta upacāraparaparaṃparaivaiṣeti na doṣaḥ ।

<h2 id='577,iv'>577,iv <small><small>(<a href='docExplore?doc_id=PVA_577,iv_577,v'>PVA_577,iv_577,v</a>)</small></small></h2>

	athavā prathamaṃ dṛṣṭau mukhyamekatvamucyate ।
	tadadhyāropataḥ paścād bhaktitorthakriyākṛtaḥ ॥ 348 ॥ (PVA)

<h2 id='577,v'>577,v <small><small></small></small></h2>

tasmād dharmadharmiṇorapoddhāraparikalpanātastattvānyattve bhavato na tu vāstave । tattvato na bhedo bhedastu buddhiparikalpitāpoddhārataḥ । na cā 〈sāva〉poddhāraḥ pratyakṣato nāpi tatpūrvakānumānato'pi ttvanādivāsanākṛtānumānaparaṃparāgata iti na paramārthaḥ । asti tarhi tattvānyattvaṃ kasmāt pratiṣidhyata iti cet । na 〈।〉

<h2 id='577,vi'>577,vi <small><small>(<a href='docExplore?doc_id=PVA_577,vi_577,ix'>PVA_577,vi_577,ix</a>)</small></small></h2>

	paramārthavicāreṣu tathābhūtāprasiddhitaḥ ।
	tattvānyattvaṃ padārtheṣu sāṃvṛtteṣu niṣidhyate ॥ 349 ॥ (PVA)

<h2 id='577,vii'>577,vii <small><small></small></small></h2>

ityuktaṃ । na hi paramārthatvenābhedaḥ । samvṛtyaiva bheda iti digamvaradararśanaṃ । api tūbhayaṃ paramārtha iti ।

<h2 id='577,viii'>577,viii <small><small></small></small></h2>

ata evāha ।

<h2 id='577,ix'>577,ix <small><small></small></small></h2>

	anumānānumeyārthavyavahārasthitistviyaṃ ।
	bhedaṃ pratyayasaṃsiddhamavalambya prakalpyate ॥ 183 ॥

<h2 id='577,x'>577,x <small><small>(<a href='docExplore?doc_id=PVA_577,x_577,xiii'>PVA_577,x_577,xiii</a>)</small></small></h2>

syādetat yadi na bhedaḥ kathamanumānānumeyavyavahāraḥ । āpoddhārikabhedabhāvāt । sāṃvṛtabhedāśrayatā । nahi sāṃvṛto 〈bhedo〉 nāśrīyate । paramārthikaścābheda iti 〈।〉 kevalaṃ samvṛtibhedena 〈।〉 visamvādaḥ । paramārthe ca na vyavahāra ityubhābhyāṃ prayojanaṃ 〈।〉 tasmāt yadā <?>

<h2 id='577,xi'>577,xi <small><small></small></small></h2>

	yathāsvaṃ bhedaniṣṭheṣu pratyayeṣu vivekinaḥ ।
	dharmo dharmāśca bhāsante vyavahārastadāśrayaḥ ॥ 184 ॥

<h2 id='577,xii'>577,xii <small><small></small></small></h2>

nānyathānumā 〈nā〉 divyavahāraḥ । tathā cāha । sarva evāyamanumānānumeyavyavahāro buddhyārūḍhena dharmadharminyāyeneti vyāvṛttibhedato bheda eva śaraṇaṃ ।

<h2 id='577,xiii'>577,xiii <small><small></small></small></h2>

	vyavahāropanītotra sa evāśliṣṭabhedadhīḥ ।
	sādhyaḥ sādhanatāṃ nītastenāsiddhaḥ prakāśita ॥ 185 ॥

<578>

<h2 id='578,i'>578,i <small><small>(<a href='docExplore?doc_id=PVA_578,i^1'>PVA_578,i^1</a>)  (<a href='docExplore?doc_id=PVA_578,i^2_578,ii'>PVA_578,i^2_578,ii</a>)</small></small></h2>

nahi vyāvarttamānabhedena vyāvṛttīnāṃ bheda ekatvāttasya । yatastu vyāvarttate tadbhedāt । tatrāśabdavyāvṛttyā śabdo dharmī । akṛtakavyāvṛttyā tu kṛtakatvaṃ dharmaḥ । sādhāraṇāsādhāraṇatvena bhedāt । na śabdāśabdātvayostathā 〈।〉 tatkathaṃ bhāvapratyayo bhedābhāve bhavet 〈।〉 bhavatu vā paryāya eva syāt । bhāvapratyayavācyatvādeva bheda iti cet । na 〈।〉 itaretarāśrayatvena doṣād । ṣaṣṭhīsamarthād bhāvapratyayaḥ । bhāvapratyayādbhede ṣaṣṭhīsambandhateti । api ca । arthanimittakena nāma śabdena bhavitavyaṃ na śabdanimittakenārtheneti । evambhūta evāsāvarthaḥ । yataḥ । śabdapramāṇakā vayaṃ 〈।〉 yacchabdāḥ prāhustadasmākaṃ pramāṇaṃ । śabdāntareṇa ca pratipādyamānosāvarthonya eva । evantarhi paryāyatābhāvaprasaṅgaḥ । tasmādanittyaḥ śabdaḥ śabda〈tvā〉diti 〈।〉 sa eva śabdo'vidyamānabhedadhīḥ । sādhyadharmī san sādhanatāṃ nīta ityasiddhaḥ । api ca । śabdatvādanittyatā yadi tattarhi śabdatvaṃ śabda ityeva pratītaṃ । kiṃ punaruccaryate । punaruccāraṇaṃ dharmaprādhānyarthamiti cet । na । phalābhāvāt । dharmiprādhānye 'pi bhavatyeva hetuḥ 〈।〉 anityaḥ śabdo yataḥ kṛtaka iti । pradīpanyāyena tu nānumānavyavahāraḥ । tataḥ punaruktaṃ nāma nigrahasthānaṃ । bhedavivakṣāyāmasiddhameveti sthitametat ।

<h2 id='578,ii'>578,ii <small><small></small></small></h2>

	bhedasāmānyayorddharmabhedādaṅgaṅgitā tataḥ ।
	yathā'nityaḥ prayatnotthaḥ prayatnotthatayā dhvaniḥ ॥ 186 ॥

<h2 id='578,iii'>578,iii <small><small>(<a href='docExplore?doc_id=PVA_578,iii'>PVA_578,iii</a>)</small></small></h2>

yatoyamabhede sādhyasādhanayorabhinnavyāvṛttikatayā doṣastato bhedasāmānyayorvyāvṛttibhedādaṅgāṅgitā sādhyasādhanabhāvena na virudhyate । na hyabhedabhāvī doṣaḥ saṃbhavati bhedabhāve । nahi badhiradoṣaḥ sakarṇṇakasya । tasmādanityaḥ prayatnānantarīyaka śabdaḥ prayatnāna tarīyakatvāditi nāsiddhatādoṣaḥ । śabdagataṃ hi prayatnānantarīyakatvaṃ dharmiśabdāśabdagataṃ heturiti pratipannaḥ sādhyasādhanabhedaḥ । śabdagataṃ hi prayatnānantarīyakatvaṃ prayatnānantarīyaka 〈tva〉āntarādapi bhidyate । sāmānyarūpeṇa tu vivakṣyamāṇaṃ na tadantarād bhidyate'pi tvaprayatnānantarīkatvādeva । tato vyāpitvāvyāpitayā bheda eva । yathā vṛkṣatvaśiṃśapātvayoḥ । na hyavyāpyeva vyāpi bhavati । tena śabdaviśeṣaṇamavyāpi dharmi tadatadgataṃ hetuḥ vyāpitvena bhedāt । vyāpitvābhāvena tarhi nāsti śabdatvasya bheda iti । soyamananvayadoṣa eva prāpto'taḥ śabdatvādityatra hetāvananvayadoṣa eva parisphuṭo na tvasiddhatādidoṣaḥ । asiddhatāyāmapyananvayitvameva kāraṇamiti sa eva doṣaḥ parisphuṭo yuktaḥ ।

<h2 id='578,iv'>578,iv <small><small>(<a href='docExplore?doc_id=PVA_578,iv_578,vi'>PVA_578,iv_578,vi</a>)</small></small></h2>

naitadasti 〈yataḥ〉 ।

<h2 id='578,v'>578,v <small><small></small></small></h2>

	naiṣānanvayitā doṣo nāstītyetena bhaṇyate ।
	asiddhatāpi doṣotra bhavatyeva parisphuṭaḥ ॥ 350 ॥ (PVA)

<h2 id='578,vi'>578,vi <small><small></small></small></h2>

na khalu bhedābhāvādasi〈ddha〉tā〈'〉bhāvaḥ । tatosiddhatāyāṃ satyāṃ tāmavakalpya paradoṣodbhāvanaṃ na nyāyamanudhāvati । hetusambhave hi sati tadanvayāditāparicodanāgocara ityuktam । tasmādasiddhatādoṣo bhedābhāve bhedatvadoṣa eveti sāṃprataṃ manyāmahe 〈।〉 tataḥ ।

<h2 id='578,vii'>578,vii <small><small>(<a href='docExplore?doc_id=PVA_578,vii_579,i'>PVA_578,vii_579,i</a>)</small></small></h2>

	pakṣāṅgatve 'pyabādhatvānnāsiddhirbhinnadharmiṇi ।
	yathāśvo na viṣāṇitvādeṣa piṇḍo viṣāṇavān ॥ 187 ॥

<579>

<h2 id='579,i'>579,i <small><small></small></small></h2>

yadi nāma pakṣaviśeṣaṇaṃ viṣāṇitvaṃ piṇḍāntaravyavacchedāya tathāpi hetutvaṃ na virudhyate । sādhyapratibaddho hi hetustathā pratīyamānaḥ sādhyasādhakaḥ । sa ca pratibandhaḥ sādhyāṅgatve 'pi na virudhyate । tato hetureva bhinnadharmiṇi dharmiviśeṣaṇaṃ sādhyakālāṅgatāyāmapi ।

<h2 id='579,ii'>579,ii <small><small>(<a href='docExplore?doc_id=PVA_579,ii_579,iv'>PVA_579,ii_579,iv</a>)</small></small></h2>

	sādhyakālāṅgatā vā na nivṛtterupalakṣya tat ।

<h2 id='579,iii'>579,iii <small><small></small></small></h2>

na khalu viśeṣaṇaṃ viśeṣakālabhāvyevāṅgam । tadupalakṣya prāgeva nivṛtteḥ yathā kataraddevadattasya gṛhaṃ yatra kākaḥ parirāraṭīti । sa idānīṃ devadattādigṛhamupalakṣya nivṛtto 'pi tadupalakṣayatyeva kālāntaro 'pi ।

<h2 id='579,iv'>579,iv <small><small></small></small></h2>

nanvavidyamānaḥ kathamupalakṣaṇaṃ । tatphalāyā viśeṣaniṣṭāyā buddheḥ sambhavāt । tasmādupalakṣaṇa〈nna〉 pratijñārthaikadeśatayā〈'〉siddha〈tā〉doṣabhāgī । yadi tarhi bhinnadharmiṇi sāmānyaviśeṣabhāvena bhedānna pratijñārthaikadeśāsiddhatādoṣo'bhinnadharmiṇyeva doṣa iti prāptā śrāvaṇatvāderapi pratijñārthaikadeśatā । kṛtakatvānittyatvayośca samānavyāptikayoḥ ।

<h2 id='579,v'>579,v <small><small>(<a href='docExplore?doc_id=PVA_579,v_579,viii'>PVA_579,v_579,viii</a>)</small></small></h2>

na sadetat । yatateḥ 〈।〉

<h2 id='579,vi'>579,vi <small><small></small></small></h2>

	viśeṣopa pratijñārtho dharmabhedānna yujyate ॥ 188 ॥

<h2 id='579,vii'>579,vii <small><small></small></small></h2>

na kevalaṃ viṣāṇitvādityevamādikaḥ । viśeṣo 'pyasādhāraṇo 'pi śrāvaṇatvādiko na bhavati dharmabhedādeva ।

<h2 id='579,viii'>579,viii <small><small></small></small></h2>

nanu yata evāśabdād vyāvṛttyā śabda〈tvaṃ〉 tāvatmātrakādeva śrāvaṇatvaṃ । tathā cāha । "śrotragrahaṇalakṣaṇaḥ śabda" iti । tatkathamasati vyāvṛttibhede dharmabheda iti ।

<h2 id='579,ix'>579,ix <small><small>(<a href='docExplore?doc_id=PVA_579,ix_579,xi'>PVA_579,ix_579,xi</a>)</small></small></h2>

tadasata । yasmāt ।

<h2 id='579,x'>579,x <small><small></small></small></h2>

	parasparāntarbhāve hi dharmabhedo na yuktibhāk ।
	arthāntarābhisaṃvaṃdhāsambandhe hi vivekitā ॥ 351 ॥ (PVA)

<h2 id='579,xi'>579,xi <small><small></small></small></h2>

śravaṇajñānasambandhādasambandhādeva vyāvarttanaṃ śrāvaṇatvaṃ । śabdatvantu aśabdasāmānyādeva vyāvṛttiḥ । yadyapi śābdo nāstyaśrāvaṇastathāpi sāmagryabhāvādaśrāvaṇo 'pi puruṣāntarāpekṣayā bhavet । aśabdastu na puruṣāntarāpekṣayāpīti । nāśrāvaṇatvavyāvṛttiḥ 〈।〉 śabdatvaṃ śrāvaṇatvameva tathā bhavet । na śabdatvaṃ । tasya śrāvaṇāśrāvaṇāsādhāraṇatvāt ।

<h2 id='579,xii'>579,xii <small><small>(<a href='docExplore?doc_id=PVA_579,xii'>PVA_579,xii</a>)</small></small></h2>

etena yadācāryavacanaṃ । nanu dṛṣṭaḥ saṃghātānāṃ pārārthyaṃ saṃghātatvāt । saṃskṛtamanittyaṃ saṃskṛtatvāditi pratijñārthekadeśo hetuḥ । nātra sarve saṃghātāḥ saṃskṛtamvā pratijñārtho 'pi tu cakṣurādayastadekadeśaśca dṛṣṭāntābhāvaprasaṅgāt । atha punaḥ śabdatvamasādhāraṇaṃ syāt । śakyamevaṃ bhavituṃ । pratijñārthasya hyasādhāraṇo dharmaḥ śrāvaṇatvamasādhāraṇaṃ yuktaṃ । na tu śabdasyānyacchabdatvamastītyasiddhatvameva hetudoṣaṃ 〈।〉 taduktaṃ । uktaṃ pakṣalakṣaṇam ।

< 6 hetucintā>

<1. hetulakṣaṇam>

<h1 id='3.1.5.1.0'>3.1.5.1.0</h1>

<h2 id='579,xiii'>579,xiii <small><small>(<a href='docExplore?doc_id=PVA_579,xiii_580,iii'>PVA_579,xiii_580,iii</a>)</small></small></h2>

hetulakṣaṇamucyate । tatra ca 〈।〉

<580>

<h2 id='580,i'>580,i <small><small></small></small></h2>

	pakṣadharmo yato hetustadābhāsāsāśca bhūyasā ।
	tasmāttadvistaraḥ pūrva hetvādyarthāta pradarśyate ॥ 352 ॥ (PVA)
	sapakṣe sannasad dvedhā pakṣadharmaḥ punastridhā ।
	pratyekamasapakṣe 'pi sadasaddvividhatvataḥ ॥ 353 ॥ (PVA)

<h2 id='580,iii'>580,iii <small><small></small></small></h2>

nanu hetulakṣaṇameva vaktavyaṃ yaḥ san sajātīya ityādikaṃ hetvābhāsalakṣaṇañca । kimarthaṃ pakṣadharmavistaranirddeśaḥ । heturhetvābhāso vā prāyaśaḥ pakṣadharma eva tato vivekena hetuhetvābhāsalakṣaṇa〈sya〉 spaṣṭanirdeśārthamādau prabhedanirddeśaḥ । tathā satyayaṃ pakṣadharmo heturayaṃ viruddho'yamanaikāntika iti sukhenākhyāyate gṛhyate ca । ata evāha ।

<h2 id='580,iv'>580,iv <small><small>(<a href='docExplore?doc_id=PVA_580,iv_580,v'>PVA_580,iv_580,v</a>)</small></small></h2>

	pakṣadharmaprabhedena sukhagrahaṇasiddhaye ।
	hetuprakāraṇārthasya sūtrasaṃkṣepaucyate ॥ 189 ॥

<h2 id='580,v'>580,v <small><small></small></small></h2>

pakṣadharmaprabhedena yaḥ saṃkṣepa ucyate । sa sukhagrahaṇārthaṃ hetuprakaraṇārthasyaiva । hetuprakaraṇārtho hetuhetvābhāsalakṣaṇanirddeśastadartho hetuhetvābhāsatvaṃ । ata eva hetvābhāsātpūrvamityuktaṃ hetuścābhāsaśca hetvābhāsaṃ । ābhāsaśca pratyāsatterhetvābhāsa eva nābhāsamātraṃ ।

<h2 id='580,vi'>580,vi <small><small>(<a href='docExplore?doc_id=PVA_580,vi_580,viii'>PVA_580,vi_580,viii</a>)</small></small></h2>

nanu ca dharmidharmamātratayopasaṃhriyamāṇo dharmaḥ sādhanaṃ । na pakṣadharmatayā । asti cātra pradeśe vanagahanādau dhūma iti dharmimātre pradarśanāt । na ca dharmimātraṃ pakṣo nahi dharmī sādhyastasya siddhatvāt । dharmaviśiṣṭo dharmyanumeya iti vacanāt ।

<h2 id='580,vii'>580,vii <small><small></small></small></h2>

sa yametat ।

<h2 id='580,viii'>580,viii <small><small></small></small></h2>

	samudāyārthasādhyatvād dharmamātretha dharmiṇi ।
	amukhye 'pyekadeśatvāt sādhyatvamupacaryate ॥ 354 ॥ (PVA)

<h2 id='580,ix'>580,ix <small><small>(<a href='docExplore?doc_id=PVA_580,ix'>PVA_580,ix</a>)</small></small></h2>

hetuvyāpāraviṣayaḥ samudāyaḥ sādhyaḥ । sa ca na pakṣaḥ siddhatvāt । tasmādasiddhasādhyadharmā dharmī tadviśeṣaṇaḥ pakṣaḥ । kathamasiddhaṃ viśeṣaṇamupacārāt । prayojanābhāvādanupacāra iti na saṃgataṃ । sarvadharmidharmapratiṣedhārthatvādikaṃ prāgeva pratyayāditi nocyate punaḥ । tathā ca cākṣuṣatvādiparihāraḥ ।

<h2 id='580,x'>580,x <small><small>(<a href='docExplore?doc_id=PVA_580,x'>PVA_580,x</a>)</small></small></h2>

nanu cākṣuṣatvaṃ sajātīya eva sat । na dharmidharmaḥ । tatra dharmidharmagrahaṇādeva tasya nirāsaḥ । nopacārarahitena dharmidharmagrahaṇena sādhyadharmidharmatā labhyate । vaidharmyadṛṣṭā tadharmiṇo 'pi dharma iti syāt । na 〈।〉 asaṃstadatyaya iti vacanāt । kathaṃ hi tatraivāsantatraiva ca sanniti । tataḥ sādhyadharmiparigrahārthamupacāraḥ । sādhyadharmidharmagrahaṇameva tarhi karttavyaṃ । na । tatrāpyupacāra eva śaraṇaṃ । na hyasiddhamanadhyāropitaṃ viśeṣaṇaṃ sambhavati । pakṣa ityanenāpi tadevocyata iti ko viśeṣaḥ । saṃjñāsaṃjñisambandhapratipādane prayāsād gauravadoṣa iti cet । na । pakṣaśabdasyāpi sādhyaparyāyatvāt । tathā ca janavyavahāraḥ । ayaṃ mamapakṣa idaṃ mamābhipretamiti । tathā cācāryaḥ ।

<h2 id='580,xi'>580,xi <small><small>(<a href='docExplore?doc_id=PVA_580,xi_580,xiii'>PVA_580,xi_580,xiii</a>)</small></small></h2>

	samudāyārthasādhyatvād dharmamātretha dharmiṇi ।
	amukhye 'pyekadeśatvāt sādhyatvamupacaryate ॥ 355 ॥ (PVA)

<h2 id='580,xii'>580,xii <small><small></small></small></h2>

na hyanupacaritaḥ kevalo dharmī pakṣaḥ ।

<h2 id='580,xiii'>580,xiii <small><small></small></small></h2>

nanu dharmaviśiṣṭo dharmyanumeyo na ca tatropacārasambhavaḥ । na jijñāsitadharmaviśiṣṭa iti tatrābhiprāyāt । tathānumānamarhatyanumeya ityarthartha<?> bhāvāt । yaścānumānamarhati yaśca

<581>

<h2 id='581,i'>581,i <small><small>(<a href='docExplore?doc_id=PVA_581,i_581,ii'>PVA_581,i_581,ii</a>)</small></small></h2>

jijñāsitaviśeṣastatra sādhyamasiddhatvādupacaritameva । tasmādupacaritārtha eva pakṣaḥ । upacaritasādhyāṅgaviśiṣṭa eva dharmīti yāvat ।

<h2 id='581,ii'>581,ii <small><small></small></small></h2>

nanūpacaritadharmiviśiṣṭo dharma ityapi syāt pakṣagrahaṇaṃ sādhyadharmiparigrahārthaṃ sādhyadharmiṇo yo dharmaḥ sa eva heturna viruddhonaikāntiko vā । tasya pakṣasya dharmaḥ pakṣadharmaḥ ।

<h2 id='581,iii'>581,iii <small><small>(<a href='docExplore?doc_id=PVA_581,iii'>PVA_581,iii</a>)</small></small></h2>

nanvetasmin viśeṣaṇaviśeṣyabhāve viśeṣaṇasya vyavacchedakatvāt । anyadharmitāniṣedhāt asādhāraṇatā sarvasya syāt । nahi viśeṣaṇamavyavacchedakaṃ । śabdaviśiṣṭañca kṛtakatvaṃ śabdātmakaṃ kathaṃ paṭādyātmakaṃ tatra vā yāyāt । vyatireke kadācid bhavedapi । na ca vyatireko dharmiṇo dharmāṇāmiṣyate । na ca vyatiriktasya kāraṇādanyad viśeṣaṇaṃ । tathā ca sati sarvaḥ kāryahetureva bhavet । tasmād viśeṣaṇe'sādhāraṇatā । aviśeṣaṇe tvapakṣadharmatvādasiddhatādoṣaprasaṅgaḥ ।

<h2 id='581,iv'>581,iv <small><small>(<a href='docExplore?doc_id=PVA_581,iv_581,vi'>PVA_581,iv_581,vi</a>)</small></small></h2>

naitadasti । yataḥ ।

<h2 id='581,v'>581,v <small><small></small></small></h2>

	ayogaṃ yogamaparairatyantāyogameva ca ।
	vyavacchinatti dharmasya nipāto vyatirecakaḥ ॥ 190 ॥

<h2 id='581,vi'>581,vi <small><small></small></small></h2>

yadyeka 〈prakāra〉 eva vyavacchedyavyavacchedakabhāvaḥ syādayaṃ doṣaḥ । aneka prakārastu sa dṛśyate 〈।〉 kvacidayogaṃ vyavacchinatti । kvacidaparairyogaṃ । kvacidatyantāyogamiti prabhedāḥ । vyatirecakena hi nipātena vyavacchedo vidhātavyo nānyayogavyavaccheda 〈।〉 niyamena avadhāraṇamātrameva hi tasyārtho na cānyathāvadhāraṇe doṣaḥ । kathamayamvibhāga ekākāratve'bhidhānasyārthabhedābhāvāt । na kevalasyārthabhedo 'pi tu saṃsargibhedāt । saṃsargibhedastu ।

<h2 id='581,vii'>581,vii <small><small>(<a href='docExplore?doc_id=PVA_581,vii_581,x'>PVA_581,vii_581,x</a>)</small></small></h2>

	viśeṣaṇaviśeṣyābhyāṃ kriyayā ca sahoditaḥ ।

<h2 id='581,viii'>581,viii <small><small></small></small></h2>

saṃsargiṇa eva ca pradhānaṃ । yataḥ ।

<h2 id='581,ix'>581,ix <small><small></small></small></h2>

	vivakṣātoprayoge 'pi tasyārthoyaṃ pratīyate ॥ 191 ॥

<h2 id='581,x'>581,x <small><small></small></small></h2>

yathākramamabhisambandhaḥ । viśeṣaṇena saha udito'yogaṃ vyavacchinatti । viśeṣyeṇānyayogaṃ kriyayā tvatyantāyogamiti viśeṣaṇādipadānyeva cāvadhāraṇaṃ pratipādayanti । nipātāstu dyotakāstaistasyaiva spaṣṭīkaraṇāt । tathā hi । ghaṭenodakamānayeti । yadi kāraṇaviśeṣāpekṣā na syāt karaṇaviśeṣaprayogo vyarthako bhavet । tathā karmāderapītyavadhāraṇaṃ ghaṭādipadapratipādyameva । tāni ca bhinnānītyarthabhedaḥ ।

<h2 id='581,xi'>581,xi <small><small>(<a href='docExplore?doc_id=PVA_581,xi_582,i'>PVA_581,xi_582,i</a>)</small></small></h2>

nanu teṣāṃ bhedādarthabheda eva prāptaḥ sādhāraṇañcāvādhāraṇaṃ pratīmastatonvayavyatirekābhyāmapoddhāraparikalpanayā'vadhāraṇanipātavācyameva । na 〈।〉 tadaprayoge'pratītiprasaṅgāt । yohi yena vināpi pratīyate । sa kathantasyārthaḥ । kathantarhi bhedābhidhāyināmabhinnamabhidheyaṃ । na ca śabdānāṃ vyavaccheda evābhidheyaḥ ।

<h2 id='581,xii'>581,xii <small><small></small></small></h2>

tasya vastvabhidhāyitvāt vyavacchedasya cābhāvarūpatvāt ।

<h2 id='581,xiii'>581,xiii <small><small></small></small></h2>

naitadasti ।

<582>

<h2 id='582,i'>582,i <small><small></small></small></h2>

	vyavacchedaphalaṃ vākyaṃ yataścaitro dhanurdharaḥ ।
	pārtho dhanurdharo nīlaṃ sarojamiti vā yathā ॥ 192 ॥

<h2 id='582,ii'>582,ii <small><small>(<a href='docExplore?doc_id=PVA_582,ii_582,v'>PVA_582,ii_582,v</a>)</small></small></h2>

parasparasambaddhārthaḥ padasamudāyo vākyaṃ । atra tu vākyapūrakaṃ padameva vākyaśabdenoktaṃ 〈।〉 teṣāmeva vyavacchedaphalatvāt । tadanyasya vākyasyābhāvācca । yasya〈ca〉 vākyasya yatphalantadeva tasya pratipādyaṃ । sa eva rthaḥ । na ca vyavacchidyamānavyatirekeṇānyo vyavacchedaḥ । tato vyavacchidyamānārthapratītervyavacchedyo 'pi tadanyavyatirekāt pratīyata eveti vyavaccheda eva pratipādyaḥ ।

<h2 id='582,iii'>582,iii <small><small></small></small></h2>

atha vastu pratipādyate vyavacchedastu pramāṇāntarapratipādyo'bhāvarūpa ākṣipyate । sa cākṣipta evakārādinā dyotyate ।

<h2 id='582,iv'>582,iv <small><small></small></small></h2>

tadapyasat । yataḥ ।

<h2 id='582,v'>582,v <small><small></small></small></h2>

	kathamanyābhidhāne'nya ākṣipyetānvayamvinā ।
	asambandhe 'pi cākṣepe'tiprasaṅgo 〈'〉 nivāritaḥ ॥ 356 ॥ (PVA)

<h2 id='582,vii'>582,vii <small><small>(<a href='docExplore?doc_id=PVA_582,vii'>PVA_582,vii</a>)</small></small></h2>

yadi hi vyatirekovyatirekavadavyatirekī tādātmyādākṣipyeta । vyatireke 'pi sambandhādākṣipyata iti cet । na 〈।〉 vyatireke padārthasya pratyakṣeṇāparasmādavyatirekeṇa pratītiprasaṅgāt । tato'bhāvapramāṇantarād vyatirekapratītāvapi tadasambaddhatayaiva pratītiḥ syāt । na hyavyatirekiṇā vyatirekasambandhaḥ pratyetuṃ śakyaḥ । athaikasāmagryadhīnatvād vyatirekeṇaiva saha padārtha utpadyate । avyatireke 'pi 〈।〉

<h1 id='3.1.5.1.1'>3.1.5.1.1</h1>

<(1) abhāvavicāraḥ>

<h2 id='582,viii'>582,viii <small><small>(<a href='docExplore?doc_id=PVA_582,viii_582,xi'>PVA_582,viii_582,xi</a>)</small></small></h2>

tadayuktaṃ । yataḥ ।

<h2 id='582,ix'>582,ix <small><small></small></small></h2>

	vyatirekeṇa tasyāsau padārthasyānvayāt svayaṃ ।
	nahi bhinnasya sadbhāve'bhinno 〈'sau〉 bhedamarhati ॥ 357 ॥ (PVA)

<h2 id='582,xi'>582,xi <small><small></small></small></h2>

nahi viṣāṇasyedaṃ viṣāṇamiti viśeṣaṇaviśeṣyabhāvaḥ । dvayorapi parasparavyavacchedena samānakālabhāvitvena pratīteḥ samuccaya eva bhavenna viśeṣaṇaviśeṣyabhāvaḥ । parasparopakāritvena samānakālatā । ādhārādheyābhāvo viśeṣaṇaviśeṣya〈bhāvasya〉 nibandhanamiti cet । na 〈।〉 auttarādharyeṇāpratīteḥ । vyatirekamadhye padārthaḥ pratīyata ityādhārādheyabhāva iti cet yadyevanna sambandhapratītiḥ । nahi yasya madhye yo vyavasthitaḥ sa tasyeti vyapadiśyate । na hi ghaṭasyāloko'ndhakāra iti vācyapadiśyate । ghaṭamadhye vā vyavasthito ghaṭasya ghaṭa iti । abhāvamadhyāvasthitiravaśyambhāvinī । nābhāvamantareṇa paṭādi vyavasthitiḥ tadvyāpitāprasaṅgāt । abhāvamadhye 'pi tarhi na sthitiraparābhāvamantareṇa vyāpitvaprasaṅgādeva । na svarūpeṇaiva hyasau padārtho'bhāvamadhye 'pi tiṣṭhet । yā yā madhyasthitiḥ sā'dhāravyatiriktā'bhāvamantareṇa na bhavati । yathā paṭamadhyasthitiḥ । abhāvamadhyasthitirapi sthitiriti

<583>

<h2 id='583,i'>583,i <small><small>(<a href='docExplore?doc_id=PVA_583,i_583,iii'>PVA_583,i_583,iii</a>)</small></small></h2>

svabhāvahetuḥ । abhāvamadhyasthitiḥ svayameva tatsvabhāvatvādabhāvasya । nahi jatunaḥ kāṣṭasaṃyoga iti tasyāpi kāṣṭena saṃyoge'pareṇa saṃyojakena bhāvyaṃ svayameva tathābhāvāt ।

<h2 id='583,ii'>583,ii <small><small></small></small></h2>

tadetadasat । yataḥ ।

<h2 id='583,iii'>583,iii <small><small></small></small></h2>

	jatu svabhāvato vahneḥkāṣṭayogamavāpnuyāt ।
	abhāvo na svarūpeṇa vyāpimadhyakriyākṣamaḥ ॥ 358 ॥ (PVA)
	avyāpī sa padārśaścet abhāvaḥ syādanarthakaḥ ।
	abhāvasyāpi vyāpitve tanmadhye'nyasthitiḥ katham ॥ 359 ॥ (PVA)

<h2 id='583,vii'>583,vii <small><small>(<a href='docExplore?doc_id=PVA_583,vii_583,viii'>PVA_583,vii_583,viii</a>)</small></small></h2>

svabhāvamātreṇa na vyāpino madhyasthayatyabhāvo'vyāpitvaprasaṅgāt । avyāpina eveṣyanta iti cet । kimidānīmabhāvena । abhāvo hi sāṃkaryaṃ mā bhūditīṣyate । tacca svayamavyāpitvenaiva padārthānāṃ prasiddha 〈m〉 iti vyarthatā'nivāryā । abhāvena vyāpī kuto'bhāvasahitena vā svākāraṇeneti ko virodhaḥ ।

<h2 id='583,viii'>583,viii <small><small></small></small></h2>

tadapyasat ।

<h2 id='583,ix'>583,ix <small><small>(<a href='docExplore?doc_id=PVA_583,ix_583,xi'>PVA_583,ix_583,xi</a>)</small></small></h2>

	abhāvo'vyāpinaṃ kuryāt padārthaṃ vyāpinaṃ yadi ।
	sāṃkaryaṃ pūrvamasya syādanyathātvaṃ kathaṃ punaḥ ॥ 360 ॥ (PVA)

<h2 id='583,xi'>583,xi <small><small></small></small></h2>

na khalu vyāpyavyāpī vidhātuṃ śakyaḥ । pūrvaṃ hi vyāpitve padārthasaṃkaraḥ । atha pūrvannāstyeva । svarūpamevāsya tarhi tathā'nyathā'dṛṣṭeḥ । atha svarūpeṇa na vyāpī nāpyavyāpī । vyāptiprayogād vyāpī । tadabhāvayogādavyāpī । tathā cāha ।

<h2 id='583,xii'>583,xii <small><small>(<a href='docExplore?doc_id=PVA_583,xii_583,xvi'>PVA_583,xii_583,xvi</a>)</small></small></h2>

	bhinnā iti paropādhirabhinnā iti vā punaḥ ।
	bhāvātmasu prapañcoyaṃ saṃsṛṣṭeṣveva lakṣyate ॥ 361 ॥ (PVA)

<h2 id='583,xiii'>583,xiii <small><small></small></small></h2>

tadapyasad yataḥ ।

<h2 id='583,xiv'>583,xiv <small><small></small></small></h2>

	anyathā yadi tasyāsti pratītirdvayavarjanī ।
	tadānyayogād 〈tad〉 vastudvayabhāgiti gamyate ॥ 362 ॥ (PVA)

<h2 id='583,xv'>583,xv <small><small></small></small></h2>

anyathā tvetat syāt ।

<h2 id='583,xvi'>583,xvi <small><small></small></small></h2>

	sa ca bhāvastadanyau ca tayośca tathā paraḥ ।
	svarūpeṇa pratīyante upādhīnāmaniśritāḥ ॥ 363 ॥ (PVA)
	tanmiśraṇapratītiśced bhrāntireva bhavettathā ।
	tathā padārthābhāvaḥ syādavidyāsādhakaṃ bhavet ॥ 364 ॥ (PVA)

<h2 id='583,xviii'>583,xviii <small><small>(<a href='docExplore?doc_id=PVA_583,xviii'>PVA_583,xviii</a>)</small></small></h2>

sa cāpyupādhimān bhinnaḥ svayamevopādhibhya iti vyarthakamaparopādhikalpanaṃ । upādheḥ svayameva bhidyate । upādhimadantarādupādhita iti na pramāṇamatra kiñcit । yadi ca svarūpeṇaiva bhinnaḥ, tadeva bhinnatvamupādhimadantarāpekṣāyāmapi । pratyapekṣya manyadevabhinnatvamiti cet । na tāvatā bhinnatvānāmupayogābhāvāt ।

<h2 id='583,xix'>583,xix <small><small>(<a href='docExplore?doc_id=PVA_583,xix_583,xx'>PVA_583,xix_583,xx</a>)</small></small></h2>

	svarūpabhedād bhedena sarvebhyo vinivṛttitaḥ ।
	apareṇāpi bhedena kalpitenātra ko guṇaḥ ॥ 365 ॥ (PVA)

<h2 id='583,xx'>583,xx <small><small></small></small></h2>

athāsmādapi bhedosmādapīti materbhedakalpanā । nahi pramāṇaprasiddhamanarthakamapi śakyaṃ parikalpayituṃ parityāgaviṣayaṃ । yadyevamupādherapi bhinna iti pratīteraparo bhedo'bhyupagantavyastasmādapi bheda ityanavasthā bhedānām । svarūpeṇa bhedābhāva eva prasaktaḥ ।

<584>

<h2 id='584,i'>584,i <small><small>(<a href='docExplore?doc_id=PVA_584,i_584,vi'>PVA_584,i_584,vi</a>)</small></small></h2>

svāgataṃ bhavatu doṣaḥ । nanvayamevābhyupagamaḥ । naitadasti ।

<h2 id='584,ii'>584,ii <small><small></small></small></h2>

	svarūpeṇa hi bhedasyābhāve 'pi pararūpataḥ ।
	na bhedaḥ paratā tasya bhedābhāve bhavetkathaṃ ॥ 366 ॥ (PVA)

<h2 id='584,iii'>584,iii <small><small></small></small></h2>

nahi svarūpeṇābhidyamānaṃ pararūpeṇa bhidyate । tasyāparatvamevāgataṃ bhedābhāve । tasya hi svarūpeṇābhede para eva nāsti । tadabhāvāt kathantato bhedaḥ ।

<h2 id='584,iv'>584,iv <small><small></small></small></h2>

atha bhedakaṃ svarūpeṇa bhinnaṃ tato'bhinnamapi dharmirūpaṃ bhetsyate ।

<h2 id='584,v'>584,v <small><small></small></small></h2>

tadapyayuktaṃ । yataḥ ।

<h2 id='584,vi'>584,vi <small><small></small></small></h2>

	yadi tasya svarūpeṇa bhedonyasyāpyasau bhavet ।
	apasarppato hi dūreṇa na śakyamupasarppaṇaṃ ॥ 367 ॥ (PVA)

<h2 id='584,vii'>584,vii <small><small>(<a href='docExplore?doc_id=PVA_584,vii'>PVA_584,vii</a>)</small></small></h2>

yadaiva tasmādaparo bhedakaḥ svarūpeṇa bhidyate । tadā tadanyasya daivaraktāḥ kiṃśukāstavakāvataṃsakāḥ । na bhinnābhinnena bhavituṃ śakyaṃ । na khalu bhedaḥ paramabhindana <?>〈 n〉 bhedo bhavati । tasmādekasya svarūpabhede bhedasya bhedavato 'pi tathā sa iti na parasmād bhedaḥ । tasmāt svarūpamevāparāsaṃsargisvabhāvato bheda iti tādātmyameva bhedārthasvabhāvayoriti bheda eva vākyārthaḥ । sa eva tātparyeṇābhighātavyo'nyathā padārthābhidhānamapi na bhavet । ākulasya padārthatvāyogāt । arthakriyākāri hi vastu । na ca sakalasaṃsarge'rthakriyā sambhavinī । sa ca padārthāntarād bhedaḥ svarūpataḥ pratyakṣagamyastatra saṃketakaraṇe sa eva śabdagamya iti vyavaccheda eva śabdasyābhidheyaḥ । nahi vyāvṛttamavyāvṛttayābhidhātuṃ śakyaṃ ।

<h1 id='3.1.5.1.2'>3.1.5.1.2</h1>

<(2) sāmānyanirāsaḥ>

<h2 id='584,viii'>584,viii <small><small>(<a href='docExplore?doc_id=PVA_584,viii_584,ix'>PVA_584,viii_584,ix</a>)</small></small></h2>

nanu svarūpagatā sā vyāvṛttistatra svarūpānabhidhāne kathantadavyatiriktavyāvṛttyabhidhānaṃ । atha vyatiriktā vyāvṛttistadāsau svavyaktyanugatatvājjātireva bhaṅgyantareṇa pratipāditā bhavet । tathā cānugatameva rūpaṃ pratipādyaṃ na vyāvṛttiriti kathaṃ vyavacchedaphalaṃ vākyam ।

<h2 id='584,ix'>584,ix <small><small></small></small></h2>

nāstyetadyataḥ ।

<h2 id='584,x'>584,x <small><small>(<a href='docExplore?doc_id=PVA_584,x_584,xii'>PVA_584,x_584,xii</a>)</small></small></h2>

	sa eva hi tadanyasmād vyāvṛtto ghaṭa ucyate ।
	na tu sāmānyayogena 〈।〉 vyāvṛttasyaiva bhinnatā ॥ 368 ॥ (PVA)

<h2 id='584,xi'>584,xi <small><small></small></small></h2>

pratipāditametat । nāvyāvṛttaṃ svayantadaparayogād vyāvṛttaṃ । sāmānyayoge hi sāmānameva syāt । tadvā na bhavedasamānasya samānatā parayoge 'pi na yuktā ।

<h2 id='584,xii'>584,xii <small><small></small></small></h2>

	svayameva samānañced vṛthā sāmānyakalpanā ।
	〈a〉 samānasya sāmānyamabhāve 'pi na tadātmatā ॥ 369 ॥ (PVA)

<h2 id='584,xiv'>584,xiv <small><small>(<a href='docExplore?doc_id=PVA_584,xiv_584,xvi'>PVA_584,xiv_584,xvi</a>)</small></small></h2>

yadi nāma sāmānyavat syāt । na tu samānameva । tasya svena rūpeṇa pratibhāsanāt । bhedāvabhāsane hi sāmānyavaditi yuktaṃ । abhedāvabhāsane sāmānyamityeva । yadi na bhedagrahaṇaṃ sāmānyamityeva syādviśeṣa iti vā । atha bhedenāpi pratibhāsanamabhedenāpi ।

<h2 id='584,xv'>584,xv <small><small></small></small></h2>

tadasat । yasmāt ।

<h2 id='584,xvi'>584,xvi <small><small></small></small></h2>

	bhedena pratibhāsaścet tena sāmānyavad bhavet ।
	abhedenāvabhāsaścet sāmānyaṃ tena tad bhavet ॥ 370 ॥ (PVA)

<585>

<h2 id='585,i'>585,i <small><small>(<a href='docExplore?doc_id=PVA_585,i_585,iii'>PVA_585,i_585,iii</a>)</small></small></h2>

na hyekasya rūpadvayaṃ yuktaṃ bhinnamabhinnañca । na tat sāmānyantenaiva rūpeṇa vyakterbhinnaṃ tenaiva rūpeṇābhinnaṃ kintu kenacidrūpeṇa bhinnaṃ kenacid rūpeṇābhinnamiti vyavasthā ।

<h2 id='585,ii'>585,ii <small><small></small></small></h2>

tatsattyetarat । yataḥ ।

<h2 id='585,iii'>585,iii <small><small></small></small></h2>

	na ca dvirūpaṃ sāmānyaṃ parasparavibhedataḥ ।
	syātāṃ dve vastunī tatra sāmānyamaparaṃ bhavet ॥ 371 ॥ (PVA)
	sāmānyarūpayorbhedād vyaktitaiva prasajyate ।
	vyaktisāmānyatāpyasya rūpabhedānna yujyate ॥ 372 ॥ (PVA)

<h2 id='585,v'>585,v <small><small>(<a href='docExplore?doc_id=PVA_585,v_585,viii'>PVA_585,v_585,viii</a>)</small></small></h2>

yadi sāmānyasya dve rūpe kenacidbhinnamabhinnamapareṇeti । tathā parasparavibhinnatvāttayorvyaktirūpatā bhavet । nahi bhinnasvarūpādaparā vyaktiḥ । vyaktitvayogād vyaktiriti cet ।

<h2 id='585,vi'>585,vi <small><small></small></small></h2>

	vyaktitvaṃ nanu sāmānyaṃ tadyogāt syāt samānatā ।
	tasya vyakterabhinnatve vyāpitā na prasajyate ॥ 373 ॥ (PVA)

<h2 id='585,viii'>585,viii <small><small></small></small></h2>

rūpadvayasya kalpe ca prasaṅgaḥ pūrvavad bhavet ।

<h2 id='585,ix'>585,ix <small><small>(<a href='docExplore?doc_id=PVA_585,ix_585,x'>PVA_585,ix_585,x</a>)</small></small></h2>

tasmād bhinnataiva vyaktīnāṃ rūpaṃ । tato vyaktitvena tat sāmānyaṃ ।

<h2 id='585,x'>585,x <small><small></small></small></h2>

atha sāmānyayogāt sāmānyaṃ tatrāparaṃ sāmānyaṃ । tatastad dvayaṃ 〈sāmānyavanna〉 sāmānyaṃ । nahi sāmānyavadeva sāmānyaṃ । tataḥ sāmānyarūpadvaye samānamiti buddhiḥ । sā na vyaktau nahi sāmānyayuktā sāmānyarūpeṇa bhinnena vyavasthānāt ।

<h2 id='585,xi'>585,xi <small><small>(<a href='docExplore?doc_id=PVA_585,xi_585,xii'>PVA_585,xi_585,xii</a>)</small></small></h2>

atha bhedasāmānyayorbhinnayorapi kenacidrūpeṇa vibhinnatā'pareṇābhinnateti । tayorapi bhede paraṃ sāmānyamupaplavate । tathā sati sāmānyasāmānyarūpayorvyaktitā । tataḥ pūrvasāmānyasamānatā na syāt sāmānyāyogādanya sāmānyena vyavadhānāt ।

<h2 id='585,xii'>585,xii <small><small></small></small></h2>

	naikasyāpi tataḥ sāmānyayoga ityasamānatā ।
	tataḥ samānākāreyaṃ pratipattiravastukā ॥ 374 ॥ (PVA)

<h2 id='585,xiii'>585,xiii <small><small>(<a href='docExplore?doc_id=PVA_585,xiii'>PVA_585,xiii</a>)</small></small></h2>

nahi sāmānyānāṃ syād vādināṃ parisamāptiriti । sarvāvyakta eva pratipattigocaraḥ । parisamāptāvapi vyakta eva । nahi tatra sāmānyamanicchatāṃ sāmānyasambhavaḥ pūrvatrāpi । antyasamānatve hi pūrvakaṃ sāmānyaṃ tadabhedāt pūrvakamapīti tataḥ sāmānyabuddhiḥ sālambanā syānna caivamiti yatkiñcidetat । evambhedānāmapi yadi bhedo bhinnaḥ sarvabhedavyāpī । tato'bhinnānāṃ parasparaṃ bhedayoge 'pi tadyuktatā nābhedabādhanīti sakalamabhinnameva bhavet । sāmānyatadvatāṃ bheda iti cet । na 〈।〉

<h2 id='585,xiv'>585,xiv <small><small>(<a href='docExplore?doc_id=PVA_585,xiv_586,ii'>PVA_585,xiv_586,ii</a>)</small></small></h2>

	vyaktyabhede na sāmānyaṃ vyaktireva tu tad bhavet ।
	sā ca svato na bhinneti tato'dvaitaṃ prasajyate ॥ 375 ॥ (PVA)

<h2 id='585,xvi'>585,xvi <small><small></small></small></h2>

tasmād vyāvṛttireva sāmānyaṃ ।

<h2 id='585,xvii'>585,xvii <small><small></small></small></h2>

nanvavyatiriktā vyāvṛttiryathā vijātīyāttathā sajātīyābhimatādapi । tatkathaṃ sā vijātīyādeva nirbhakṣya śakyā pratyetuṃ । sattyametat ।

<h2 id='585,xviii'>585,xviii <small><small></small></small></h2>

	yadi svarūpasaṃgrāhī sakalaḥ pratyayo bhavet ।
	abhinno na vibhedena śakyo bhettuṃ kathañcana ॥ 376 ॥ (PVA)

<586>

<h2 id='586,i'>586,i <small><small></small></small></h2>

yadā tu punaḥ ।

<h2 id='586,ii'>586,ii <small><small></small></small></h2>

	bhrāntimātrādapi prāptirvya vahārajagadgatiḥ ।
	tadā nirbhakṣyate〈'〉 bhinnaṃ bhinnasaṃsṛṣṭisambhavi ॥ 377 ॥ (PVA)

<h2 id='586,iv'>586,iv <small><small>(<a href='docExplore?doc_id=PVA_586,iv'>PVA_586,iv</a>)</small></small></h2>

sthāṇau hi davīyodeśavyavasthitena na bhedaḥ sannapi pratyetuṃ śakyaḥ । saṃsthānamātrakasya tatra pratipatteḥ । na saṃsthānamātraṃ viśeṣarahitaṃ sambhavati । dūradeśatayā tu tasyāpratibhāsane pratibhāsamātrakaṃ samānaṃ sarvatrotpadyata iti vyaktivyatiriktaṃ tadeva sāmānyaṃ । dṛśyavikalpyārthaikīkaraṇena tadevābhinnamiti samvṛ yā bhavati bhinna । bhinnatā na paramārthataḥ । paramārthata eva 〈।〉 bhedaḥ kasmānna bhavati । ekīkaraṇakalpanāyāṃ dvayorapratibhāsanāt । astu tarhi bhedaḥ pāramārthikaḥ । sāmānyasyaiva pratibhāsanāt । yacca vyatiriktaṃ pratibhāsate tadvyatiriktameva ।

<h2 id='586,v'>586,v <small><small>(<a href='docExplore?doc_id=PVA_586,v_586,ix'>PVA_586,v_586,ix</a>)</small></small></h2>

tadapyasat । yataḥ ।

<h2 id='586,vi'>586,vi <small><small></small></small></h2>

	vyaktyasaṃsargirūpasya pratibhāsena tadbhavet ।
	sāmānyaṃ nahi sāmānyaṃ kevalaṃ vyaktirūpavat ॥ 378 ॥ (PVA)

<h2 id='586,vii'>586,vii <small><small></small></small></h2>

atha kevalamapi samānatāyogāt sāmānyaṃ । tadapyasat ।

<h2 id='586,viii'>586,viii <small><small></small></small></h2>

	bhinnasāmānyayoge hi sāmānyānāṃ samānatā ।
	tataḥ parantu sāmānyaṃ vyaktireva parisphuṭā ॥ 379 ॥ (PVA)

<h2 id='586,ix'>586,ix <small><small></small></small></h2>

bhrāntāpratipattireva tarhi sāmānyaṃ । tadvyaktīnāṃ samānatvāt vyaktau tarhi pratipattiḥ pravṛttiśca na syāt । nahi bhrāntabuddhisvarūpapratipattau vyaktipratipatipravarttane yukte'tiprasaṅgāt 〈।〉 bhrāntyā pravṛttiriti cet । na । aparasyābhrānterabhāvāt । tadāpi vā svarūpapratipattireveti । na vyaktipratipattiḥ । tataḥ parāparabhrāntyabhyupagame'navasthānādapratipattireveti । yatkiñcidetat । yadi tarhi na sāmānyayogo vyatiriktetaratayā nāpyubhayarūpatayā na bhrāntirūpatāya । nāpi vyaktipratipattiḥ । kastarhi śabdaliṅgābhyāmarthapratipattāvupāyaḥ ।

<h2 id='586,x'>586,x <small><small>(<a href='docExplore?doc_id=PVA_586,x_586,xiii'>PVA_586,x_586,xiii</a>)</small></small></h2>

	vyavacchedaphalatvena pāriśeṣyādupāyatā ।
	śabdādarthagatau nyāyaḥ ka ivānyo bhaviṣyati ॥ 380 ॥ (PVA)

<h2 id='586,xi'>586,xi <small><small></small></small></h2>

nanu pāriśeṣyād vastuvyavasthāpi tu pramāṇena । na ca vyavacchedapratītigrāhipramāṇamupalabhyate ।

<h2 id='586,xii'>586,xii <small><small></small></small></h2>

atrocyate ।

<h2 id='586,xiii'>586,xiii <small><small></small></small></h2>

	tadanyavyatirekeṇa pravṛtterupalabdhitaḥ ।
	vyavacchedaphalaṃ vākyamiti kinnāvadhāryate ॥ 381 ॥ (PVA)

<h2 id='586,xiv'>586,xiv <small><small>(<a href='docExplore?doc_id=PVA_586,xiv'>PVA_586,xiv</a>)</small></small></h2>

tadanyavyavacchedena hi vyavahāriṇāṃ pravarttanamupalabdhaṃ । na cāpratītipravarttanaṃ । tato vyavacchedapratītirākṛṣyate । taddhi parāsaṃsargeṇa pratīyate । pratyakṣeṇa vikalpena ca । tatra pratyakṣeṇa vastusvabhāvalīna eva vyatirekaḥ pratyayaviṣayaḥ । kalpanānāṃ tu na vastuviṣayatā । tato vyatirekamātrameva śabdakalpanāviṣayaḥ ।

<h2 id='586,xv'>586,xv <small><small>(<a href='docExplore?doc_id=PVA_586,xv_587,i'>PVA_586,xv_587,i</a>)</small></small></h2>

nanu vastupratipattau vyatirekasya khaṇḍaśaḥ kathaṃ pratipattiḥ ।

<h2 id='586,xvi'>586,xvi <small><small></small></small></h2>

atredamucyate ।

<587>

<h2 id='587,i'>587,i <small><small></small></small></h2>

	vastvasti vyatirekayogaviṣayo yaḥ kalpanāgocaraḥ ।
	sattyāsattyatayā tu bhedamaparaṃ kaḥ kalpyed dhīdhanaḥ ॥ 382 ॥ (PVA)
	yanmātrā〈d〉vyatirekasaṅgamagatistanmātramevāstu vaḥ ।
	sāmānyena yadi prayojanavidhiḥ kastadviśeṣe guṇaḥ ॥ 383 ॥ (PVA)

<h2 id='587,v'>587,v <small><small>(<a href='docExplore?doc_id=PVA_587,v_587,viii'>PVA_587,v_587,viii</a>)</small></small></h2>

yāvatā vinā vastunā vyavacchedaḥ pratyetumaśakyaḥ tāvanmātraṃ vyavahāriṇāṃ prayojanaprasiddhaye prabhavati । na ca sattyavastusaṃgatameva vyavacchedanaṃ pratyetuṃ śakyamasattyasaṅgamenāpi tasya pratītidarśanāt । tasmād vyavacchedaviṣayameva vākyaṃ vastunastatrāsattyatvāt ।

<h2 id='587,vi'>587,vi <small><small></small></small></h2>

nanu vastusattve vyatirekasyāpi tada vyatireke tallīnasya kathaṃ sattyatā ।

<h2 id='587,vii'>587,vii <small><small></small></small></h2>

atrocyate ।

<h2 id='587,viii'>587,viii <small><small></small></small></h2>

	pratīyamānamapyetadasattyamiti kaḥ kramaḥ ।
	visamvādādasattyañced bhedaḥ sattyo na kimmataḥ ॥ 384 ॥ (PVA)

<h2 id='587,ix'>587,ix <small><small>(<a href='docExplore?doc_id=PVA_587,ix_587,xi'>PVA_587,ix_587,xi</a>)</small></small></h2>

ayantāvadavyavacchedavādyanuyoktavyaḥ । kimidaṃ pratītiviṣayasyāsattyatvaṃ nāma । yadi tena pratīyamānena rūpeṇa tadastyeva kathamasattyatā । athāpratīyamānena tadā tarhi sarvamasattyamityasattyameva । sattyameva kiñcinnāstīti garddhabhīkṣīrāyitaṃ parapakṣeṇa । atha prāpyarūpatā nāsti tena visamvādādasattyaṃ na svarūpataḥ । svarūpasattyatve 'pi prāpyarūpatārthinaḥ । tadabhāve dasattyameva viparyayapratītirasattyatvaṃ । aprāpyarūpasya yata prāpyarūpatayā grahaṇaṃ । viparyayapratyayādaparaṃ । evantarhiprāptamidaṃ vyavacchedaḥ sattya iti yataḥ ।

<h2 id='587,x'>587,x <small><small></small></small></h2>

	prāpyatenyavyavacchinnaṃ pravṛttairvyavahāribhiḥ ।
	vastvavastuvyavacchedabhedastatrāparo vṛthā ॥ 385 ॥ (PVA)

<h2 id='587,xi'>587,xi <small><small></small></small></h2>

yadi yatprāptaṃ tatsattyamāyātaṃ vyavacchedasya sattyatvaṃ tasya prāpteḥ ।

<h2 id='587,xii'>587,xii <small><small>(<a href='docExplore?doc_id=PVA_587,xii'>PVA_587,xii</a>)</small></small></h2>

nanvasattyavastuvyavacchedastena pratipanno na cāsau prāptaḥ sattyavastuvyavacchedaprāpteḥ । na cānyapratītāvanyaprāptāvavisamvādastataḥ kuto vyavacchedasya sattyatā । koyamasthānābhiniveśino'sthānagataḥ paryanuyogaḥ । bhedastāvatprāptastāvanmātreṇa vyavahāriparitoṣaḥ । na ca prāptaparitoṣā vyavahāriṇaḥ parāparabhedaṃ niścetuṃ kṣamā yena vyavacchedabhedāvadhāraṇayā visamvādasamvedanasaṅgamaḥ । tasmād vyavahārijanaprītyā'visamvādoyamucyate । na tattvamavisamvādaḥ paramārthavicāraṇe । uktametat 〈।〉 sāṃvyavahārikameva vyatirekaviṣayaṃ pramāṇaṃ । prāmāṇyaṃ vyavahāreṇe(pra. vā. 1.7)ti vacanāt । yadi pramāṇena pramāṇaṃ pratīyate'navasthā । pramāṇamantareṇa pratipattau prameyasyāpīti na pramāṇādhīnaḥ prameyādhigamaḥ syāt । tata uktaṃ ।

<h2 id='587,xiii'>587,xiii <small><small>(<a href='docExplore?doc_id=PVA_587,xiii_587,xv'>PVA_587,xiii_587,xv</a>)</small></small></h2>

	prāmāṇyaṃ vyavahāreṇa gamyate na tu tattvataḥ ।
	pramāṇena matistattvamanavasthā tathoditā ॥ 386 ॥ (PVA)

<h2 id='587,xiv'>587,xiv <small><small></small></small></h2>

yataḥ tatrāpi vicāraṇā

<h2 id='587,xv'>587,xv <small><small></small></small></h2>

	vyavahāraḥ pramāṇañcedanavasthā niveditā ।
	apramāṇād gatau saiva prameye 'pi bhaviṣyati ॥ 387 ॥ (PVA)
	pramāṇalakṣaṇaṃ prāptaṃ vyarthakaṃ sarvasiddhitaḥ ।
	pramāṇena vinaiveti tadidaṃ na samañcasaṃ ॥ 388 ॥ (PVA)

<h2 id='587,xvii'>587,xvii <small><small>(<a href='docExplore?doc_id=PVA_587,xvii_588,ii'>PVA_587,xvii_588,ii</a>)</small></small></h2>

tasmādavicāritasūkṣmatattvaṃ vyavahāramātramāśritya sarvatrāvisaṃvādo na paramārthataḥ ।

<h2 id='587,xviii'>587,xviii <small><small></small></small></h2>

tathā hi ।

<588>

<h2 id='588,i'>588,i <small><small></small></small></h2>

	itastaṭamito vyāghraḥ kenāstu prāṇino gatiḥ ।
	bhedābhede'visamvādo dvaye 'pi hi na yujyate ॥ 389 ॥ (PVA)

<h2 id='588,ii'>588,ii <small><small></small></small></h2>

yadi pratīyamānāt prāpyaṃ vastu bhinnaṃ kathamanyaprāptau visamvādābhāvo'visaṃvādaśca । athābhinnaṃ sarvātmanā । tathā sati tadapi tadaiva pratipannaṃ kimarthaṃ pravarttate । kimvā prāpsyati tato na 〈।〉 visamvādaḥ । soyamitastaṭamito vyāghra iti nyāyaḥ । tasmād ।

<h2 id='588,iii'>588,iii <small><small>(<a href='docExplore?doc_id=PVA_588,iii_588,v'>PVA_588,iii_588,v</a>)</small></small></h2>

	vyavacchedaphalaṃ vākyanna vastuviṣayaṃ kvacit ।
	evakārāprayoge 'pi yadebhyosti pratīyate ॥ 390 ॥ (PVA)

<h2 id='588,iv'>588,iv <small><small></small></small></h2>

āstāṃ tāvadetat । kimevaṃ kvacid dṛśyate । dṛśyata eva । 〈pārthodhanurdharaḥ〉 । caitro dhanurdharo nīlaṃ sarojamiti ।

<h2 id='588,v'>588,v <small><small></small></small></h2>

viśeṣaṇaviśeṣyakriyāṇāṃ prayoge । viśeṣaṇāvadhāraṇe'yoga 〈sya〉 vyavacchedaḥ । viśeṣyāvadhāraṇe'nyayogasya । kriyāvadhāraṇe'tyantāyogyasyeti vibhāgaḥ । kathamaprayoge niyamaviśeṣāvadhāraṇaṃ । prakaraṇavivakṣāviśeṣādibhyaḥ ।

<h2 id='588,vi'>588,vi <small><small>(<a href='docExplore?doc_id=PVA_588,vi_588,ix'>PVA_588,vi_588,ix</a>)</small></small></h2>

nanu yathā pārtha eva dhanurdhara iti viśeṣyasannidhāne 〈nā〉 'vadhāraṇāt । viśeṣyāntaraṃ vyavacchinatti । tathā viśeṣaṇasannidhāne viśeṣaṇāntaramiti prāptaṃ । tataścaitro dhanurdhara eveti sakalaguṇāntaravyavacchedaḥ ।

<h2 id='588,vii'>588,vii <small><small></small></small></h2>

na copapattimadetat । na cāyogānyayoga 〈vyavaccheda〉 yorviśeṣaḥ ।

<h2 id='588,viii'>588,viii <small><small></small></small></h2>

satyametat ।

<h2 id='588,ix'>588,ix <small><small></small></small></h2>

	pratiyogivyavacchedastatrāpyartheṣu gamyate ।
	tathā prasiddheḥ sāmarthyād vivakṣānugamāda dhvaneḥ ॥ 193 ॥

<h2 id='588,x'>588,x <small><small>(<a href='docExplore?doc_id=PVA_588,x'>PVA_588,x</a>)</small></small></h2>

tatra yadi dhanurdharoyaṃ na veti dhānurdvayaṃ sandehaprakaraṇe prasa jyate caitro dhanurdhara iti 〈।〉 tadā tasyaiva sandehavyavacchedaṅkarotītyadhānurdvayameva vyavacchidyate । anyathā'śrotṛsaṃskārakaṃ bruvāṇaḥ pravaktā na bhavet । tataḥ pratiyogivyavaccheda eva gamyate nānyaḥ । tathā tatrāpyanyayogavyavacchedavākye yadi pratiniyataḥ pratiyogī prakṛtaḥ pārtharādheyayoḥ kaḥ kodaṇḍadharaḥ । tataḥ karṇṇa eva vyavacchidyate । pārtha eva dhanurdhara iti na rāmādivyavacchedaḥ । tathā yogavyavacchede 'pi yadi prakriyate kimanyo 'pyasya guṇaḥ saṃvi dyate । tada sakalaguṇavyavaccheda evāvyabhicārivarjyaṃ । caitro dhanurdhara eva na paṇḍitādiḥ । pārthavicāre 'pi yadi kimanyo 'pi jagati dhanurdhara iti sandehaprakaraṇaṃ tadā sarvaviśeṣyāntaravyavaccheda eva sarvasya tadā pratiyogitayā prakramāt ।

<h2 id='588,xi'>588,xi <small><small>(<a href='docExplore?doc_id=PVA_588,xi_588,xii'>PVA_588,xi_588,xii</a>)</small></small></h2>

	tadayogavyavacchedād dharmīdharmaviśeṣaṇaṃ ।
	tadviśiṣṭatayā dharme na niranvayadoṣabhāk ॥ 194 ॥

<h2 id='588,xii'>588,xii <small><small></small></small></h2>

tasya dharmasyānyena yoge prasiddhe tadayoga evāśaṃkyate । tatastasya pratipādanenānyavyavaccheda iti nānvayadoṣaḥ । yataḥ । pakṣasya dharma evāyamiti prasiddhereveyamevāsadbhūtā । ayogasya pratiyogitvādanyayogasya ca viparyāt । sāmarthyāccāyamarthaḥ pratīyate ।

<589>

<h2 id='589,i'>589,i <small><small>(<a href='docExplore?doc_id=PVA_589,i'>PVA_589,i</a>)</small></small></h2>

nahyanyayoge labdhe tatrāvadhāraṇaṃ tatraiva patati virodhāt । sandigdhaṃ hi nirākriyate vidhīyate vā । na siddhaṃ pratiṣiddhaṃ vā । vivakṣānurūpaśca pratiyogī । tathā śabdo 'pītyevameva pratipattiḥ । nahi vivakṣitamanyathā'nyathā śabdapratipādanasāmarthyaṃ । nahi svabhāvataḥ pradīpavat pratipādakā dhvanayaḥ iti pratipāditaṃ ।

<2. hetubhedāḥ>

<h1 id='3.1.5.2.0'>3.1.5.2.0</h1>

<h2 id='589,ii'>589,ii <small><small>(<a href='docExplore?doc_id=PVA_589,ii_589,v^1'>PVA_589,ii_589,v^1</a>)</small></small></h2>

nanu pārthasyaiva dhanurdharatvamiti viśeṣaṇenāpi sahāvadhāraṇamanyayogameva vyavacchinatti nāyogamiti prakṛtavirodhaḥ ।

<h2 id='589,iii'>589,iii <small><small></small></small></h2>

na virodho yataḥ ।

<h2 id='589,iv'>589,iv <small><small></small></small></h2>

	viśeṣaṇatvaṃ pārthasya yadyapi pratipādyate ।
	śabdena na tu tattasya paramārthena vidyate ॥ 391 ॥ (PVA)

<h2 id='589,v'>589,v <small><small>(<a href='docExplore?doc_id=PVA_589,v^2'>PVA_589,v^2</a>)</small></small></h2>

viśeṣaṇamatra guṇabhāvādāśritaṃ dharmabhūtamucyate । pārthastu dhanurdharatvasyāśrayatvād viśeṣya eva । anyo hi vāstavo nyāyonyaḥ śabdanaya iti । atra ca prakaraṇād vastudharmasya grahaṇamityadoṣa eva । atrāvadhāraṇārtho vyavacchedarūpaḥ pratyakṣatonumānācca pratīyate vibhāgeneti nā pratītidoṣaḥ । anyayogavyavacchedena hi viśeṣaṇa ekasya tadbhāve 'nyasyātattvaṃ syād viśeṣaṇaviśeṣyayoginaśca nipātasyāviśeṣaḥ । yadi pakṣasyaiva dharmaḥ kṛtakatvantadā'nyat sakalamakṛtakaṃ bhavet । anyaḥ pradeśaśca na dhūmavān । tadetat pratyakṣānumānavirodhi । pratyakṣato hi dhūmo'nyatra pratipannaḥ । anumānataḥ pratyayabhedabheditvādeḥ । pratyakṣādvā pratipannaṃ kṛtakatvaṃ lokapratītyā cānumānalakṣaṇayā viśeṣaṇādisahacaritāvadhāraṇārthanipātasya tadarthasya cāyogavyavacchedādervācyavācakabhāvasyānyasya vā pratītiriti kastatrānyathābhāvaḥ । tadetatpakṣadharma iti samāsārthavyākhyānaṃ । bhedaḥ saṃsargo bhedasaṃsargau vā samāsavākyārtha iti vibhāgena pratīteḥ । bhavatu pakṣasya dharmaḥ sa tu navadhā kimityācārye 〈ṇa〉 nirddiṣṭaḥ । asiddhaviruddhānai kāntikasamyagghetupratipādanārthaṃ hi tāvanta eva nirddeśyā na navabhiḥ prayojanamityāha ।

<h2 id='589,vi'>589,vi <small><small>(<a href='docExplore?doc_id=PVA_589,vi_589,vii'>PVA_589,vi_589,vii</a>)</small></small></h2>

	svabhāvakāryasiddhyarthaṃ dvau dvau hetuviparyayau ।
	vivādād bhedasāmānye śeṣo vyāvṛttisādhanaḥ ॥ 195 ॥

<h2 id='589,vii'>589,vii <small><small></small></small></h2>

navānāmapyupayogostīti navadhānirddeśaḥ । svabhāvakāryayostādātmyatadutpattipratibandhāddhetutā nānyeṣāmiti dvayasya nirddeśaḥ । tayoreva ca viparyayasādhane viruddhatetyaparaṃ dvayaṃ । darśanādarśanamātrakādanaikāntikasyāpi parairaikāntikatvaṃ pratipāditamiti tadvyavacchedārthamaparaṃ dvayaṃ । śeṣāṇāntu trayāṇānnirdeśo vyāvṛttiprādhānyapradarśanārthaṃ vyāvṛttidvāreṇa heturgamakaḥ । tato'numānena vyavaccheda eva sādhya ityarthaḥ pradarśitaḥ ।

<h1 id='3.1.5.2.1'>3.1.5.2.1</h1>

<(1) nava pakṣadharmāḥ>

<h2 id='589,viii'>589,viii <small><small>(<a href='docExplore?doc_id=PVA_589,viii_590,iv'>PVA_589,viii_590,iv</a>)</small></small></h2>

tatra te nava pakṣadharmāḥ ।

<h2 id='589,ix'>589,ix <small><small></small></small></h2>

	prameyakṛtakānityakṛtaśrāvaṇayatnajāḥ ।
	anityayantajāḥ sparśānittyatvādiṣu te nava ॥ 392 ॥ (PVA)

<590>

<h2 id='590,i'>590,i <small><small></small></small></h2>

nanu kṛtakatvaprayatnānantarīyakatvayorekatvādāvṛttāvapyanekatā kathaṃ । hetutā viruddhatā ca । kathañca navatvaṃ na hi sa evāvarttamānaḥ saṃkhyābhedasyāśrayaḥ ।

<h2 id='590,ii'>590,ii <small><small></small></small></h2>

atrocyate । yasmāt ।

<h2 id='590,iii'>590,iii <small><small></small></small></h2>

	nittyānittyaprayatnotthā madhyamatrikaśāśvatāḥ ।
	ayatnānityanityāśca prameyatvādisādhanāḥ ॥ 393 ॥ (PVA)

<h2 id='590,iv'>590,iv <small><small></small></small></h2>

tasmāt sarvamupapannaṃ ।

<h2 id='590,v'>590,v <small><small>(<a href='docExplore?doc_id=PVA_590,v_590,vi'>PVA_590,v_590,vi</a>)</small></small></h2>

na khalu sādhanaṃ nāma svarūpeṇa kiñcit । sādhyāpekṣayā sādhanatvalābhāt । sādhye ca bhedasaṃsparśini sa evaikaḥ samyagdheturviruddhaśceti na kiñcadupapannaṃ । tena dvau hetū । anittyaḥ kṛtakatvāditi svabhāvahetuḥ । prayatnānantarīyakatvāditi ca kāryaṃ । kathamidaṃ vyajñāyi svabhāvahetuḥ kṛtakatvaṃ । kāryahetuḥ prayatnānantarīyakatvaṃ । viparyayaḥ kasmānna bhavati । tallakṣaṇayogāt । anyalakṣaṇābhāvāttu na viparyayaḥ ।

<h2 id='590,vi'>590,vi <small><small></small></small></h2>

	nahi svabhāvādanyena vyāptirgamyasya kāraṇe ।
	sambhavād vyabhicārasya dvidhā vṛttiphalantataḥ ॥ 196 ॥

<h2 id='590,vii'>590,vii <small><small>(<a href='docExplore?doc_id=PVA_590,vii'>PVA_590,vii</a>)</small></small></h2>

samānavyāptikatvāt kṛtakatvasya । na ca samānavyāptikaṃ kāryaṃ । kāraṇe vyabhicārāt kāryasya । nāvaśyaṃ kāraṇāni tadvanti bhavantīti । tataḥ sakalaṃ kāryaṃ dbidhāvṛtti dvidhāvṛtti ca prayatnāna tarīyakatvaṃ । tataḥ kāryahetuḥ । na hyanityā ityeva prayatnānantarabhāvi jñānakāryārambhiṇaḥ । tena tatsapakṣe dvidhā varttate । hetvantarajñānakāryārambhiṇastu sarvatra evānityāḥ । tena vyāpitvāt kāryamapi jñānaṃ svabhāvahetureva vastutaḥ । tathā copalambha eva sattocyate । na ca prayatnānantarīyakajñānalakṣaṇa sattā । tadanyeṣāmasattvaprasaṅgāt । tatastujñānamanvayavyatirekabhāvopakalpitabhedaṃ kāryakoṭiviṭaṅkamārohati । tataḥ kāryahetustat jñānaṃ prayatnānantarīyakaśabdavyapadeśyaṃ ।

<h2 id='590,viii'>590,viii <small><small>(<a href='docExplore?doc_id=PVA_590,viii'>PVA_590,viii</a>)</small></small></h2>

kathaṃ punargamyate prayatnāntaraṃ jñānamanittyakāryamiti । tathā cāha । "prayatnakāryānekatvāt kāryasamaḥ" । vyaktirapi prayatnakāryābhāvo 'pi । tadyathā pradīpasannidhāpanaprayatno na ghaṭasya kāryatāmupapādayati । cakrādibhramaṇaprayatnastu tathetyubhayathā darśanāt kathamekāntaḥ । tathā cāha bhāṣyakāraḥ । "yadi nityaṃ śabdamupapādayiṣyāmastadā vyajyate śabdo'thānyathā tadā kriyata" iti । na ca śabdaṃ karotīti karaṇavyavahārāt kriyate śabda iti pratīmaḥ 〈।〉 prayogārthatvāt karoteḥ । yathā pādau me kuru pṛṣṭhamveti । pratyabhijñā ca śabdanityatve hetuḥ । tato nityasya sato vyaktireva ghaṭavacchabdasyāpi pradīpataḥ ।

<h2 id='590,ix'>590,ix <small><small>(<a href='docExplore?doc_id=PVA_590,ix_591,i'>PVA_590,ix_591,i</a>)</small></small></h2>

	tadatatkālayoryasya siddhirasti pramānvitā ।
	upalambhaḥ punarvyaktirvyakteranyanna lakṣaṇam ॥ 394 ॥ (PVA)
	tathā prāgvidyamānasya kutaścidupalambhanaṃ ।
	na kāryatvaṃ sataḥ pūrvamakāryantadā vidi ॥ 395 ॥ (PVA)

<h2 id='590,xi'>590,xi <small><small></small></small></h2>

atrocyate ।

<h2 id='590,xii'>590,xii <small><small></small></small></h2>

	prayatnānantaraṃ jñānaṃ prāk sato niyamena na ।
	tasyāvṛttyakṣaśabdeṣu sarvathānupayogataḥ ॥ 197 ॥

<591>

<h2 id='591,i'>591,i <small><small></small></small></h2>

yathā khalu prayatnānantarabhāvī ghaṭaḥ prayatnakāryo na kulālaprayatnavyaṅgyaḥ । sakalakārakagrāmasya vyarthatāprasaṅgāt 〈।〉 sarvaṃ sarvasyāstīti na kenacit kiñcidīhitavyamityanīhitaṃ jagat syāt । niyamaḥ kārakaiḥ kriyate'nyathā'samañjasābhāva iti । koyanniyamo nāma । yataḥ ।

<h2 id='591,ii'>591,ii <small><small>(<a href='docExplore?doc_id=PVA_591,ii'>PVA_591,ii</a>)</small></small></h2>

	nānyavyāvarttanaṃ vyasya niyamo nāma vidyate ।
	tato vyāvarttanaṃ nāsti kāraṇānāṃ śatairapi ॥ 396 ॥ (PVA)
	vyāvarttanamabhāvaśca punastasya kathaṅgatiḥ ।
	avidyamānasya punargatāvudaya e saḥ ॥ 397 ॥ (PVA)
	api cāstyeva niyamaḥ sarva〈ḥ〉 satkāryavādinaḥ ।
	tatosato na tasyāpi kṛtiryuktimatī kvacit ॥ 398 ॥ (PVA)
	athāpyasya vibhāgena sato vyaktirvidhīyate ।
	sāpi kāryā yadi bhavet tatra syāt kalpanādvayam ॥ 399 ॥ (PVA)
	yadyasattvaṃ kriyā'śakyāsattve 'pi kāraṇaṃ kathaṃ ।
	sattvāsattvantu naikasya vidyate mānasaṃgatam ॥ 400 ॥ (PVA)
	bhāve 'pi tat sadāstyeva kārakaistatra kiṃ kṛtaṃ ।
	abhāvena kriyāśaktiriti kārakatā vṛthā ॥ 401 ॥ (PVA)

<h2 id='591,x'>591,x <small><small>(<a href='docExplore?doc_id=PVA_591,x'>PVA_591,x</a>)</small></small></h2>

tasmāt prayatnānantarabhāvī kulālādikāryo ghaṭo na vyaṅgyaḥ । yathā tarhi pradīpavyaṅgyaḥ sa eva kālāntaropalabdhaḥ tathā prayatnavyaṅgyaḥ śabdo 'pi bhaviṣyati । na 〈।〉 ghaṭasya prāk pramāṇasadbhāvāt । śabdasya tu prayatnāt prāk pramāṇābhāvaḥ । sattve pratyabhijñāto'trāpi sattvaṃ prāgiti cet । na ।

<h1 id='3.1.5.2.2'>3.1.5.2.2</h1>

<(2) pratyabhijñānirāsaḥ>

<h2 id='591,xi'>591,xi <small><small>(<a href='docExplore?doc_id=PVA_591,xi_591,xii'>PVA_591,xi_591,xii</a>)</small></small></h2>

pratyabhijñāpratyayasya śataśo nirāśā <?>〈 sā〉t । na hi nirastaṃ punarāyāti । na mṛtaḥ pratyujjīvati ।

<h2 id='591,xii'>591,xii <small><small></small></small></h2>

api ca । pratyabhijñā kiṃ jñātaṃ sādhayati sattvamatha jñātayormadhyabhāvi । yadi jñātaṃ sādhayati tadidānīṃ jñānenaiva prāktanena sādhita smaraṇena vyavahṛtaṃ kastatra pratyabhijñāyā upayogaḥ । pratyabhijñayedānīmapi tadastīti sādhyate । smaraṇantu tatkālameva sādhayati । yathā dṛṣṭasya

<h2 id='591,xiii'>591,xiii <small><small>(<a href='docExplore?doc_id=PVA_591,xiii_591,xvii'>PVA_591,xiii_591,xvii</a>)</small></small></h2>

smaraṇāta ।

<h2 id='591,xiv'>591,xiv <small><small></small></small></h2>

tadasadyataḥ ।

<h2 id='591,xv'>591,xv <small><small></small></small></h2>

	yadi smaraṇasadbhāvāt pratyabhijñā pravarttate ।
	smṛterthe pratyabhijñānamanindriyajameva tat ॥ 402 ॥ (PVA)
	na cākṣajasmṛtīmuktvā pratyayaḥ para iṣyate ।
	tenākṣajatvābhāvena smaraṇasyāpramāṇatā ॥ 403 ॥ (PVA)

<h2 id='591,xvii'>591,xvii <small><small></small></small></h2>

nahi smaryamāṇerthe pravarttanamakṣāṇāmanyathā kānyakubjādīnāmapi pratyakṣatā bhavet । tato mṛtānāmapi pratyakṣatāprasaṅgaḥ ।

<h2 id='591,xviii'>591,xviii <small><small>(<a href='docExplore?doc_id=PVA_591,xviii_592,i'>PVA_591,xviii_592,i</a>)</small></small></h2>

atha dṛśyamānatāyāmakṣavṛttirdṛśyamāne 'pi kiṃ pratyabhijñayā । smaryamāṇena sahaikatvapratītiḥ prayojanamiti cet ।

<h2 id='591,xix'>591,xix <small><small></small></small></h2>

tadasat ।

<592>

<h2 id='592,i'>592,i <small><small></small></small></h2>

	smaraṇasyāpramāṇatvāt tatprameyaikatā kathaṃ ।
	asattyatve hi dharmasyāsattyatvaṃ dharmiṇaḥ sphuṭam ॥ 404 ॥ (PVA)
	na pūrvakālasambandhaḥ smaraṇena vineyate ।
	rūpamātrāvabhāsastu vināpi pratyabhijñayā ॥ 405 ॥ (PVA)

<h2 id='592,iii'>592,iii <small><small>(<a href='docExplore?doc_id=PVA_592,iii_592,v'>PVA_592,iii_592,v</a>)</small></small></h2>

sitapītāvabhāsamātrakaṃ hi na nittyarūpāvabhāsanaṃ । prathamāvabhāsane 'pi tasya bhāvāt । atha tatrāpi nittyatā kālāntarasthāyitā lakṣaṇa pratibhāsata eva । na hi tasyā niṣedhakaṃ pratyakṣama ।

<h2 id='592,iv'>592,iv <small><small></small></small></h2>

āhurvidhātṛpratyakṣaṃ na niṣedhārtha vastunaḥ ।

<h2 id='592,v'>592,v <small><small></small></small></h2>

	yadi kālakalāvyāpivastugrahaṇamakṣataḥ ।
	sarvakālakalālambe graha〈ḥ〉syānmaraṇāvadheḥ ॥ 406 ॥ (PVA)

<h2 id='592,vi'>592,vi <small><small>(<a href='docExplore?doc_id=PVA_592,vi_592,viii'>PVA_592,vi_592,viii</a>)</small></small></h2>

tasmāt smaraṇena pūrvakālāvalambanaṃ nādhyakṣataḥ । tataḥ smaraṇasyāpramāṇatvāt tatpratītavastvekatā'sattyā । dharmiṇo'sattyatve'sattyatvād dharmasya । atha ।

<h2 id='592,vii'>592,vii <small><small></small></small></h2>

	varttamānasya sattyatve pūrvasyāsattyatāsthitau ।
	sattyāsattyatayālīḍhā tayoḥ syādekatā dhruvaṃ ॥ 407 ॥ (PVA)

<h2 id='592,viii'>592,viii <small><small></small></small></h2>

dvayoḥ sattyāsattyatāyāṃ tadekatāpi sattyāsattyaiva yuktā nāsattyaiva । tadapi yatkiñcit । yataḥ ।

<h2 id='592,ix'>592,ix <small><small>(<a href='docExplore?doc_id=PVA_592,ix_592,xi'>PVA_592,ix_592,xi</a>)</small></small></h2>

	yadi dharmivaśenāsyāḥ sattyāsattyatayāsthitiḥ ।
	varttamānatayā sattyā'varttamānatayā mṛṣā ॥ 408 ॥ (PVA)

<h2 id='592,x'>592,x <small><small></small></small></h2>

varttamānarūpasya sattyatvāt tadgataikatvamapi sattyaṃ dharmirūpānuvṛtteḥ 〈।〉 smaryamāṇaikatā tu tata evāsattyeti prāptamato vastuna ekatā na sidhyati ।

<h2 id='592,xi'>592,xi <small><small></small></small></h2>

	ekaikatā kathannāma sattyā cet pratyayo na kim ।
	ātmanyevātmanaḥ kasmāda vyāhatiḥ svavacasyapi ॥ 409 ॥ (PVA)
	athedaṃ pratyabhijñānaṃ bhinne dṛṣṭena dṛśyate ।
	dṛśyamānaṃ tato'bhinne bhavatītyavasīyate ॥ 410 ॥ (PVA)

<h2 id='592,xiv'>592,xiv <small><small>(<a href='docExplore?doc_id=PVA_592,xiv_592,xvi'>PVA_592,xiv_592,xvi</a>)</small></small></h2>

tadayaṃ pratyabhijñāpratyayo bhinnānnivarttamāno'bhinne vyavatiṣṭhate । etāvadeva vastu yaduta bhinnamabhinnañca । tato bhinnād vyāvarttamānamabhedaṃ sādhayati । anyathā na syādeva ।

<h2 id='592,xv'>592,xv <small><small></small></small></h2>

na khalu sarvato vyāvarttituṃ śakyaṃ । tadetasat । yataḥ ।

<h2 id='592,xvi'>592,xvi <small><small></small></small></h2>

	bhede 'pyanyoviśeṣosti tato yena nivarttate ।
	varaṃ viśeṣastasyaiva na tvarthāntarakalpanaṃ ॥ 411 ॥ (PVA)

<h2 id='592,xvii'>592,xvii <small><small>(<a href='docExplore?doc_id=PVA_592,xvii'>PVA_592,xvii</a>)</small></small></h2>

pratyabhijñāpratyayodayamātreṇa varaṃ bhedaviśeṣa evāsāviti kalpanaṃ natvabhedasya bhedavijātīyasyādṛṣṭaścāyaṃ pratyabhijñodayaḥ । samānākāraparāmarśavidhāyiṣu lūnapunaḥprasūtadarbhārbhakādiṣu । tataḥ paratrāpi tathā kalpanameva nyāyyaṃ । tatra lūnatopalabhyate madhyamadhyāsīnā । tena na tatra bhede 'pyabhedakalpanā । na punaratra tatheti viṣamaḥ khalu keśapāśopanyāsaḥ । tadetatsattyameva patataḥ kāśakuśāvalambanaṃ sthavīyasaḥ sampannaṃ । tathā hi ।

<h2 id='592,xviii'>592,xviii <small><small>(<a href='docExplore?doc_id=PVA_592,xviii_593,ii'>PVA_592,xviii_593,ii</a>)</small></small></h2>

	lūnatā nāma vicchedaḥ parāsaṃghaṭanaṃ sa ca ।
	tataḥ pūrvaparityāgād vittiḥ saṃghaṭate kutaḥ ॥ 412 ॥ (PVA)

<h2 id='592,xix'>592,xix <small><small></small></small></h2>

asaṃghaṭitadṛṣṭiśca samā dārṣṭāntiketare ।

<h2 id='592,xx'>592,xx <small><small></small></small></h2>

aparastruṭayatāyāmapi mṛta〈ḥ〉 pratyabhijñānamāsthitaḥ । so 'pi durātmātmanaivātmānamāhanti ।

<593>

<h2 id='593,i'>593,i <small><small></small></small></h2>

	vinaṣṭe pūrvake rūpevinaṣṭenaikatā saha ।
	nānātvepa tathaikatvambhavati pratipāditaṃ ॥ 413 ॥ (PVA)

<h2 id='593,ii'>593,ii <small><small></small></small></h2>

api ca ।

<h2 id='593,iii'>593,iii <small><small>(<a href='docExplore?doc_id=PVA_593,iii'>PVA_593,iii</a>)</small></small></h2>

	vinaṣṭamakṣasya na gocaraḥ kvacittataḥ smṛtereva sa gocare careta ।
	smṛteḥ pramāṇatvamapākṛtaṃ puraḥ tataḥ pramāṇānumataiva nityatā ॥ 414 ॥ (PVA)
	ataḥ prakāśaṃ smṛtirarthasaṃgrahe na vastvidānīṃ yadi nāma sādhayet ।
	tadātanaṃ vastu tu gamyate tayā tataḥ pramāṇāvagatā hi pūrvatā ॥ 415 ॥ (PVA)
	tayā sahaikatvaviniścayo dṛḍhaḥ kathaṃ pramāṇādaparo bhaviṣyati ।
	dṛḍho 'pi saṃpratyaya utthitaḥ satāṃ parākriyeteti virodhitā svataḥ ॥ 416 ॥ (PVA)

<h2 id='593,ix'>593,ix <small><small>(<a href='docExplore?doc_id=PVA_593,ix_593,x'>PVA_593,ix_593,x</a>)</small></small></h2>

avicalitaniścayapratyayapratyayaprotsāhyamānamānaso 'pi yadi niścayameva parākuryāt । tadā 〈।〉 nyad vacasi, anyadasya manasi syāt ।

<h2 id='593,x'>593,x <small><small></small></small></h2>

	idaṃ tadbodhasarvasvaṃ pratyabhijñānavādinām ।
	ati dūraṃ samārūḍhā patantyeva jhaṭityapi ॥ 417 ॥ (PVA)
	ativiṣamaṃ sthānaṃ dūramārūḍhasya pratyāsannataraḥ pātaḥ ।
	nirvāpanimno hi puraḥ pradīpaḥ sudūramujjvālyavināśameti ॥ 418 ॥ (PVA)

<h2 id='593,xiii'>593,xiii <small><small>(<a href='docExplore?doc_id=PVA_593,xiii_593,xvi'>PVA_593,xiii_593,xvi</a>)</small></small></h2>

tathāhi ।

<h2 id='593,xiv'>593,xiv <small><small></small></small></h2>

	anubhūtārthaviṣayā smṛtiścennaṣṭatā kathaṃ ।
	nānubhūtārthaviṣayā 〈yadi sā〉 smṛtitā kathaṃ ॥ 419 ॥ (PVA)

<h2 id='593,xvi'>593,xvi <small><small></small></small></h2>

yadyanubhūtārthaviṣayatā smṛteḥ svarūpannātītasmaraṇaṃ syāt । nātītā pratyakṣato'vagatā । athānavagatameva smṛtyāvadhāryate । tathā sati na smṛtiḥ hi smṛtirapūrvārthaviṣayā bhavatu । tathāpi na pratyabhijñānaṃ । pratyakṣadṛṣṭavastuviṣayaṃ hi pratyabhijñānamiṣyate । anyathā pramāṇatā'bhāvaḥ । tadevātītaṃ satpūrvamucyata iti cet । tadapi parasparavirodhi ।

<h2 id='593,xvii'>593,xvii <small><small>(<a href='docExplore?doc_id=PVA_593,xvii_593,xxi'>PVA_593,xvii_593,xxi</a>)</small></small></h2>

	yadātītaṃ na tada grāhyaṃ yadā grāhyaṃ na tattathā ।
	smaryamāṇena rūpeṇa tadatītaṃ na vastu tat ॥ 420 ॥ (PVA)
	niścayasya dṛḍhatvācca prāmāṇyamupapattimat ।
	pratyabhijña namapyevamakṣayogastvapārthakaḥ ॥ 421 ॥ (PVA)

<h2 id='593,xix'>593,xix <small><small></small></small></h2>

yadi dāḍharyaṃ niścayasya vināpyakṣasambandhaṃ pramāṇameva । tadetad durātmano vicārākṣamasyākṣānt(a)〈i〉mātrakaṃ 〈।〉 tathā hi ।

<h2 id='593,xx'>593,xx <small><small></small></small></h2>

	avisamvādasadbhāvāt pramāṇaṃ jñānamiṣyate ।
	varttamāne'visamvādo na tu pūrvavināśini ॥ 422 ॥ (PVA)

<h2 id='593,xxi'>593,xxi <small><small></small></small></h2>

na syād yadi tadekatvaṃ kintatorthakriyā na sā ।

<h2 id='593,xxii'>593,xxii <small><small>(<a href='docExplore?doc_id=PVA_593,xxii'>PVA_593,xxii</a>)</small></small></h2>

apareṇāpi dahane nārthakriyā sampādyata eva । tadarthakriyākaraṇādekatvaṃ tu tadakāri vyāvṛttilakṣaṇaṃ sāmvṛtamiṣyate eva ekamiti hi vyapadeśavikalpāstadarthasāmarthyamātreṇa samañjasajātaya । na khalvarthakriyāvirahitārthaviṣayā vyapadeśaniścayāḥ prekṣāvadbhirādriyante । tatastadarthakriyākāritayaikatvaṃ pratyabhijñānaviṣayaḥ । tatonumānaṃ na <?> tadrūpaliṅgaṃ । rūpasyānekatā tadanyakalpitadharmayogāditi । na pratyabhijñā tattvata ekatve pramāṇaṃ । ghaṭādiṣu tarhi tadarthakriyākaraṇapravaṇeṣu kasmānna pratyabhijñā । sa evāyaṃ ghaṭa iti tatsamāna iti

<594>

<h2 id='594,i'>594,i <small><small>(<a href='docExplore?doc_id=PVA_594,i_594,iii'>PVA_594,i_594,iii</a>)</small></small></h2>

pratyaya eva pratyabhijñā । api ca । sa evāyaṃ ghaṭa ānītastadevedaṃ śītamudakamiti । tathā hi ।

<h2 id='594,ii'>594,ii <small><small></small></small></h2>

	yadānyamānayetyukte tadvyaktyantaramānayet ।
	tadeva punarānītamiti syānniścayodayaḥ ॥ 423 ॥ (PVA)

<h2 id='594,iii'>594,iii <small><small></small></small></h2>

yadā ghaṭādanyaḥ piṭharikādika āneyatvena vivakṣitastadānyamānayetyuktau yadā tadghaṭavyaktervyaktyantarānayanaṃ tadā sa evāyaṃ ghaṭa ānīta iti vyavahāradarśanaṃ ।

<h2 id='594,iv'>594,iv <small><small>(<a href='docExplore?doc_id=PVA_594,iv_594,ix'>PVA_594,iv_594,ix</a>)</small></small></h2>

atyantarūḍhatvāttu vyavahārasyānādivāsanāsaṅgaterna bhāktabhāvābhimānaḥ ।

<h2 id='594,v'>594,v <small><small></small></small></h2>

	tasmānna pratyabhijñātaḥ śabdasyaikatvaniścayaḥ ।
	pratipādanaśaktestu samānatvāttathā bhramaḥ ॥ 424 ॥ (PVA)
	yadyanyaḥ kathamanyatra viśvāsasya pravarttanaṃ ।
	na hya〈nya〉trāparijñāte kaścid viśvasiti kvacit ॥ 425 ॥ (PVA)
	ekatve 'pi na viśvāso vyabhicārasya darśanāt ।
	tatsamāne tathānyatra viśvasityeva kaścana ॥ 426 ॥ (PVA)

<h2 id='594,ix'>594,ix <small><small></small></small></h2>

samānasaṃskārasambhāvanāmavyabhicāriṇīmavalambya viśvāso yathā tatputrādau । tathā tadupādānasantāne 'pi ।

<h1 id='3.1.5.2.3'>3.1.5.2.3</h1>

<(3) ātmanittyatvanirāsaḥ>

<h2 id='594,x'>594,x <small><small>(<a href='docExplore?doc_id=PVA_594,x_594,xiii'>PVA_594,x_594,xiii</a>)</small></small></h2>

atha kṣaṇikatva kathaṃ pratidānecchā ekatve 〈punaḥ〉 sutarāmeva na ghaṭate । tathā hi ।

<h2 id='594,xi'>594,xi <small><small></small></small></h2>

	bhayena lajjayā yuktaṃ dattasya pratipādanaṃ ।
	bhayalajjā'dhikā yasya bhayalañje tu kiṃkṛte ॥ 427 ॥ (PVA)

<h2 id='594,xii'>594,xii <small><small></small></small></h2>

atha tatsannidherasya tadgrastasyātmano gatiḥ ।

<h2 id='594,xiii'>594,xiii <small><small></small></small></h2>

	atadgrāse 'pi tadgrāsastasyātmanyapi vibhramaḥ ॥ 428 ॥ (PVA)
	kṣaṇaprabandhe 'pi sa eva vibhramaḥ kimasya naitad vyavahārakāraṇaṃ ।
	na nittyatāyāmapi kāraṇodayāt paraḥ para syāpyabhimānakāraṇaṃ ॥ 429 ॥ (PVA)

<h2 id='594,xvi'>594,xvi <small><small>(<a href='docExplore?doc_id=PVA_594,xvi'>PVA_594,xvi</a>)</small></small></h2>

ātmānaṃ nittyamabhyupagacchato 'pi na kāryakāraṇabhāvakṛtābhimānato yuktiḥ । tathā hyātmā naikasvabhāvatāyāḥ paurvāparyeṇa pracyavate । tatastasya bhayalajjādivikārasambhavāt kathambhayādito bhayaṃ । atha tasya bhayamutpadyate । tadyogād bhītaḥ । nā svarūpeṇābhītatayā tasya kācit pīḍā । kāryakāra〈ṇa〉bhāvamātrameva kevalaṃ । tathā vyavahārahetuḥ । na ca vyavahāramātreṇa pīḍā pīḍā bhavati । putrapīḍayā vyatiriktayāpi sambandhāt pīḍita eveti cet । na । svagatāsyāparā pīḍeti 〈tena〉 pīḍitaḥ । anyathā śatrupīḍayāpi pīḍitaḥ syāttenāpyupaghātyo paghātakalakṣaṇo'syāstyeva sambandhaḥ ।

<h2 id='594,xvii'>594,xvii <small><small>(<a href='docExplore?doc_id=PVA_594,xvii_595,i'>PVA_594,xvii_595,i</a>)</small></small></h2>

	putro 'pi yadi śatruḥ syānna tatpīḍākṛtā kṣatiḥ ।
	tasmāt pīḍitarūpeṇa pīḍā na parapīḍanāt ॥ 430 ॥ (PVA)
	tataḥ kṣaṇikataiveti na santā 〈nā〉d viśiṣyate ।
	ātmeti tena sarvoyaṃ vyavahārastathāvidhaḥ ॥ 431 ॥ (PVA)

<595>

<h2 id='595,i'>595,i <small><small></small></small></h2>

santānamātrakeṇa hi sakalaḥ sa evāyamiti vyavahāraḥ । tena śabdasya na nittyatā tataḥ kathaṃ prayatnānantaramasya vyaktiḥ । utpattereva tu pramāṇaviṣayastallakṣaṇayogāt ।

<h2 id='595,ii'>595,ii <small><small>(<a href='docExplore?doc_id=PVA_595,ii_595,iii'>PVA_595,ii_595,iii</a>)</small></small></h2>

	bhedātpratyayabhedena kāryatā na dhvaneḥ satī ।
	na pradīpādibhedena vibhidyante ghaṭādayaḥ ॥ 432 ॥ (PVA)

<h2 id='595,iii'>595,iii <small><small></small></small></h2>

na khalu vyañjakālpamahattvena bhidyate vyaṅgyam । atha pradīpābhi vyaktaṃ nīlotpalaṃ raktaṃ dṛśyate । candrātapābhivyaktaṃ pītaṃ sitaṃ । khaḍgabhivyaktaṃ vadanaṃ gauramapi śyāmamityevamādi ।

<h2 id='595,iv'>595,iv <small><small>(<a href='docExplore?doc_id=PVA_595,iv_595,vi'>PVA_595,iv_595,vi</a>)</small></small></h2>

tadapyasat । yataḥ ।

<h2 id='595,v'>595,v <small><small></small></small></h2>

	vyañjakādanyarūpatvaṃ bhāvānāṃ yadi vidyate ।
	tadanyarūpakāratvād vyañjakaṃ kārakaṃ bhavet ॥ 433 ॥ (PVA)

<h2 id='595,vi'>595,vi <small><small></small></small></h2>

vyañjakena hi tadrūpaṃ hāpayatā svarūpa viparītaṃ prakāśayitavyam । tattu tasya rūpamavidyamānaṃ kathaṃ prakāśayituṃ śakyam 〈।〉 anyathā śaśaviṣāṇādināmapi prakāśanaṃ bhavet । tadapi viparītākhyātitaḥ prakāśata eveti cet । dattamatrotraraṃ ।

<h2 id='595,vii'>595,vii <small><small>(<a href='docExplore?doc_id=PVA_595,vii_595,ix'>PVA_595,vii_595,ix</a>)</small></small></h2>

atha bhrāntirasau tenāyamadoṣa iti cet ।

<h2 id='595,viii'>595,viii <small><small></small></small></h2>

tadasat । yataḥ ।

<h2 id='595,ix'>595,ix <small><small></small></small></h2>

	vyañjakaṃ janakaṃ bhrānteryadi tad vyañjakaṃ kathaṃ ।
	prakāśayaddhi kiñcit syād vyañjakaṃ vyañjakaṃ sphuṭam ॥ 434 ॥ (PVA)
	anyathā timirādīnāmapi syād vyañjakātmatā ।
	nahi teṣāmapi bhrāntikāritvād dūṣaṇaṃ paraṃ ॥ 435 ॥ (PVA)
	atha bhrame 'pi tadrūpamaparaṃ parigṛhyate ।
	dhvanestena prayatnādivyañjakosya mataḥ satām ॥ 436 ॥ (PVA)

<h1 id='3.1.5.2.4'>3.1.5.2.4</h1>

<(4) sphoṭanirāsaḥ>

<h2 id='595,xiv'>595,xiv <small><small>(<a href='docExplore?doc_id=PVA_595,xiv_595,xv'>PVA_595,xiv_595,xv</a>)</small></small></h2>

yadyapi nāmālyamahattvādiko dhvanisaṃsargācchabdasya bhedastathāpyasau bhrāntikṛta eva na tattvataḥ । bhrāntāvapi śabdasyāparaṃ tattvaṃ pratibhāsata eva sphoṭātmanaḥ । tadapi pratyucyate ।

<h2 id='595,xv'>595,xv <small><small></small></small></h2>

	bhrāntarūpāt paraṃ rūpaṃ yadi śabdasya vidyate ।
	bhedenaivāvabhāseta nānyathā bhrāntatā gatiḥ ॥ 437 ॥ (PVA)
	nahi bhinnamabhinnena rūpeṇa pratibhāsitaṃ ।
	bhinnamityeva gamyetābhinnamevānyathā bhavet ॥ 438 ॥ (PVA)
	bhrāntāvapi yadi bhrāntirbhrāntireva viśīryate ।
	bhrāntāvabhrāntatāvittau bhrāntisseti pratīyate ॥ 439 ॥ (PVA)

<h2 id='595,xix'>595,xix <small><small>(<a href='docExplore?doc_id=PVA_595,xix'>PVA_595,xix</a>)</small></small></h2>

nahi vibhramāvabhāsirūpādaparasattyaśabdarūpasadbhāve bhedenānavabhāsanamupapattimat । bhrāntyā na bhedovabhāsata iti cet । bhedo 'pi bhrāntarūpādaparaṃ śabdasya rūpaṃ tatastasya bhedenāvabhāsanaprasaṅge punarbhrāntirevopakṣeptavyā punastadrūpabheda ityanavasthānādapratipattireva sattyaśabdātmanaḥ । bhrāntāvapi na bhrāntau sattyarūpameva śabdasya kevalamavasthitaṃ । tatastadeva pratibhāseteti na bhrāntirnnāma bhavet ।

<596>

<h2 id='596,i'>596,i <small><small>(<a href='docExplore?doc_id=PVA_596,i_596,iii'>PVA_596,i_596,iii</a>)</small></small></h2>

	tasmāt tattvāvabhāsitve na bhrāntirnnāma vidyate ।
	sarvameyaparityāge bhrāntirbhrāntiriti sthitam ॥ 440 ॥ (PVA)

<h2 id='596,iii'>596,iii <small><small></small></small></h2>

nanu śabdamātrajanitārthapratipattilakṣaṇārthakriyā vidyate । na tu mahattvādikṛtaḥ kaścidarthapratyayabhedaḥ । tatorthakriyākāritayā sphoṭamātrameva sattyamitaradasattyaṃ । viparyayāt 〈।〉

<h2 id='596,iv'>596,iv <small><small>(<a href='docExplore?doc_id=PVA_596,iv_596,v'>PVA_596,iv_596,v</a>)</small></small></h2>

tadapyasattyaṃ । yataḥ ।

<h2 id='596,v'>596,v <small><small></small></small></h2>

	nārthapratyāyanaṃ śabdasyārthakāritvamiṣyate ।
	saṃketabhāvanātastu tadarthapratibhodayaḥ ॥ 441 ॥ (PVA)
	vāsanāyāḥ prabodhasya śabdavit kāraṇaṃ matam ।
	pāraṃparyeṇa janakaṃ na ca bhedakamiṣyate ॥ 442 ॥ (PVA)
	upādānasya bhedena bhedo na sahakāriṇaḥ ।
	tatrāpi sahakāritvānna dhvanirbhedako mataḥ ॥ 443 ॥ (PVA)

<h2 id='596,viii'>596,viii <small><small>(<a href='docExplore?doc_id=PVA_596,viii_596,ix'>PVA_596,viii_596,ix</a>)</small></small></h2>

sabhāgavāsanāsamāgamādevārthapratyayaḥ tadarthākāravikalparūpa upajāyate । śabdastu tatra sahakārī । vāsanāprabodvāreṇa pāramparyeṇa janakastatosya na bhedakatā । śabdasya tu sākṣādarthakriyā tajjñānajananaṃ tacca dūrādūrabhedena sphuṭāsphuṭatayodvegānudvegasahabhāvitayā bhidyata eva ।

<h2 id='596,ix'>596,ix <small><small></small></small></h2>

tatkathanna bhedaḥ svārthakriyākārī । tathā ca vastveva bhedo na bhrāntimātrakaṃ । yadi ca nityaḥ śabdaḥ syāt prayatnānantaraṃ jñānaṃ niyamena na syāt । prāgapyarthaṃ kasmānna pratipādayati । śrutasya pratipādanasāmarthyādanyathā'pratipādanañcet ।

<h2 id='596,x'>596,x <small><small>(<a href='docExplore?doc_id=PVA_596,x_596,xii'>PVA_596,x_596,xii</a>)</small></small></h2>

nanu śruta evaṃ saṃketakāle sodyāpi anuvarttate । tataḥ pratītireva bhavet । na paścātnaprayatnāt prāgapratītiḥ । tadā vyañjakābhāvānneti cet । samānakālavyaktikārī hi vyañjakaḥ ।

<h2 id='596,xi'>596,xi <small><small></small></small></h2>

tadetadasat । yataḥ ।

<h2 id='596,xii'>596,xii <small><small></small></small></h2>

	yathā samānakālasya vyañjako vyañjako bhavet ।
	tathā sarvātmanā vyaṅgyavyañjako vyañjako bhavet ॥ 444 ॥ (PVA)
	tathā kālāntarasthāyī sa tena vyajyate yadi ।
	tadā kālāntare tasye vyañjakāpekṣitā kathaṃ ॥ 445 ॥ (PVA)

<h2 id='596,xvi'>596,xvi <small><small>(<a href='docExplore?doc_id=PVA_596,xvi'>PVA_596,xvi</a>)</small></small></h2>

nahi vyañjakamaviparītarūpāvyaktau vyañjakaṃ bhavati । na ca kālāntarasthāyirūpavyaktau kālāntare vyañjakena kiñcit kṛtaṃ । avyaktasya vyañjakāpekṣā'nyathā tadāpyapara vyañjakaṃ punaraparamiti vyaktireva na syādanavasthā duḥsthitā । yadapi paścāttanajñānāt prāk〈api〉 anupalambhanaṃ । tadapyayuktaprayatnāt prāk sataḥ prayatnānantaraṃ yadrūpaṃ tatra niyamena jñānāyogāt । nahi prāgapi tadeva rūpaṃ tasminnevopalabhyamāne'nupalabdhaṃ yuktaṃ । tasya ca prāgbhāvinaḥ prayatnasya tatra sarvathānupayogāt । pareṇaiva sarvātmanā vyaktatvāt । svakālasaṅgatameva rūpaṃ vyanaktīti cet । kimvaitadanyenānyasya vyavacchedaḥ । pūrvāparajñānaikatve prayatnabhedo〈pi〉 na vibhedakaḥ । anekatve jñānakālād bhidyate jñeyamapi ।

<h2 id='596,xvii'>596,xvii <small><small>(<a href='docExplore?doc_id=PVA_596,xvii_597,i'>PVA_596,xvii_597,i</a>)</small></small></h2>

athāvaraṇābhāvo yadā tadopalabdhirnna vidyamānasyāpyāvaraṇatiraskṛtatvāt ।

<h2 id='596,xviii'>596,xviii <small><small></small></small></h2>

	kuḍyāntarito naiva kaṭaḥ sannapi dṛśyate ।
	tadabhāve kṛte'nyena punardṛṣṭeḥ sa gocaraḥ ॥ 446 ॥ (PVA)
	idaṃ pratyakṣataḥ siddhaṃ pramāṇenāvadhāritaṃ ।
	śabde 'pyāvaraṇābhāvaḥ prayatnena vidhīyate ॥ 447 ॥ (PVA)

<597>

<h2 id='597,i'>597,i <small><small></small></small></h2>

satāmapyāvaraṇabhāve'nupalambhāt tadabhāve punarupalambhādanvayavyatirekābhyāmāvaraṇa 〈।〉 bhāvakṛta upalambhavyāghātaḥ । natvāvaraṇe svayameva na bhavati । vikāro vā paraḥ pratyakṣeṇopalambhāt tadavasthasyaiva ।

<h2 id='597,ii'>597,ii <small><small>(<a href='docExplore?doc_id=PVA_597,ii_597,iii'>PVA_597,ii_597,iii</a>)</small></small></h2>

tadetadanālocitaparāparasya parasya vacanaṃ । yataḥ ।

<h2 id='597,iii'>597,iii <small><small></small></small></h2>

	pratibhijñodayādeva tatrāpyavikṛtairgatiḥ ।
	abhāve 'pyupalambhasya kathaṃ pratyakṣato gatiḥ ॥ 448 ॥ (PVA)
	upalambhanivṛttirhi tadrūpābhāvasādhanī ।
	upalabdhiḥ parasyeti na pramāṇamihekṣyate ॥ 449 ॥ (PVA)
	pratyabhijñānatastasya madhye 'pi yadi sādhanaṃ ।
	pratyabhijñānumānaṃ syāt na pratyakṣapuraḥsaraṃ ॥ 450 ॥ (PVA)
	pratyakṣāpūrvakatve hi bhavedandhaparaṃparā ।
	anumānasya tasyāpi tathābhūtāprasiddhitaḥ ॥ 451 ॥ (PVA)

<h2 id='597,vii'>597,vii <small><small>(<a href='docExplore?doc_id=PVA_597,vii'>PVA_597,vii</a>)</small></small></h2>

na hyāvaraṇavyavahitānupalambhe tadaiva pratyakṣata upalambho'vikṛtasya । paścādupalambho nirāvaraṇasyeti cet । tadaiva bhāvo 〈'〉 vikṛtirvā syānmadhyabhāvastu pratyabhijñayā parokṣaḥ pratīyate । tathā cānumānaṃ yataḥ । idānīmavikṛtaṃ tasmāt prāgapītyanumānalakṣaṇayogāt । tatra ca pratyakṣābhāve kathantadanumānaṃ pratyakṣapūrvakaṃ । sarvatra ca pūrvāparabhāvaḥ pratyabhijñāpramāṇa〈ka〉 eva । anumānapūrvakatāyāmanumānasya tadapyanumānamanumānādevetyaparyavasānādandhaparaṃparā । pareṇa pratyakṣataḥ pratīyate tena pratyakṣapūrvakateti cet । tatrāpi na pratyakṣatā 〈।〉 nahi pareṇa pratyakṣataḥ pratipannamiti parasya pratītiḥ । athāsau kathayet । na । vacanasya prāmāṇyābhāvāt । sattyavāditvañca nātmano 'pi pratipattuṃ samarthaḥ paraḥ । yadanena pratipannaṃ tadeva mayā pratipannamiti । nahi parapratipattyā miśritaṃ pratīyamānaṃ tathā pratyetuṃ śakyaṃ । tadevedamiti । tata itaretarāśrayadoṣaḥ । parasparakathanenaikatāpratipatteḥ ।

<h2 id='597,viii'>597,viii <small><small>(<a href='docExplore?doc_id=PVA_597,viii_597,ix'>PVA_597,viii_597,ix</a>)</small></small></h2>

athānumānena pratītistathā bhūvikāradarśanāt । tenāpi sa eva pratipanna iti । tathābhūtataiva tarhi sidhyati naikateti nedaṃ yuktimat ।

<h2 id='597,ix'>597,ix <small><small></small></small></h2>

na khalvanumānaṃ svalakṣaṇaviṣayaṃ । nahi dhūmādagniḥ sa eva sidhyati । yadi romāṃcasambhavādinā samānavyavahāreṇaikatā sukhādīnāmātmanaśca na kim । atha sukhādīnāṃ parasparavyāvṛtatayā pratīternnaikatā । tathā sati pratīyamānayorapi svaparābhyāmamiśritapratīterbheda eva yuktaḥ 〈।〉 samānadeśatāpi tatpratītyabhāvena pratīyata eva । nahi bhāvasvabhāvādaparo deśaḥ । tasmātsatāmapyāvaraṇasadbhāvenopalambha iti na siddhametat ।

<h1 id='3.1.5.2.5'>3.1.5.2.5</h1>

<(5) sūkṣmekṣikārthaṃ śāstrārambhaḥ—>

<h2 id='597,x'>597,x <small><small>(<a href='docExplore?doc_id=PVA_597,x_597,xii'>PVA_597,x_597,xii</a>)</small></small></h2>

nanu pratītirasti tadeva parapratipannaṃ mayā pratipannamiti । na ca bādhakamasti । na cātra sūkṣmekṣikayā bādhakamāneyaṃ । yataḥ ।

<h2 id='597,xi'>597,xi <small><small></small></small></h2>

	utprekṣyeta hi yo mohādajātamapi bādhakaṃ ।
	sa sarvavyavahāreṣu saṃśayātmā kṣayaṃ vrajet ॥ 452 ॥ (PVA)

<h2 id='597,xii'>597,xii <small><small></small></small></h2>

nahi sūkṣmekṣikayā nirūpyamāṇaṃ kiñcidavasthāpanāmarhati ।

<h2 id='597,xiii'>597,xiii <small><small>(<a href='docExplore?doc_id=PVA_597,xiii_598,i'>PVA_597,xiii_598,i</a>)</small></small></h2>

tadasatathā hi ।

<h2 id='597,xiv'>597,xiv <small><small></small></small></h2>

	sūkṣmokṣikāniṣedhena pramāṇasya niṣedhanaṃ ।
	nahi pramāṇādaparā paraiḥ sūkṣmekṣikeṣyate ॥ 453 ॥ (PVA)

<598>

<h2 id='598,i'>598,i <small><small></small></small></h2>

sūkṣmekṣikā lokavyavahārabādhanī nāvatārayitavyeti pramāṇanirapekṣaṇaiva vyavaharttavyamiti syāt । tathā ca vyarthakaḥ śāstrārambhaḥ । nahi sthūlabuddhivyavahārasaṃbarddhanārthaṃ śāstravyāpāraḥ । "śāstra mohanivarttami"ti sarvābhyupagamāt ।

<h2 id='598,ii'>598,ii <small><small>(<a href='docExplore?doc_id=PVA_598,ii_598,v'>PVA_598,ii_598,v</a>)</small></small></h2>

	nirūpaṇe bādhakañcenna nivārayituṃ kṣamaṃ ।
	na hi vajraṃ patanmūrdhni pallavena nivāryate ॥ 454 ॥ (PVA)
	saṃsāravyavahāraśca nānucchedyo vipaścitā ।
	yathādṛṣṭavidhānādvā vyavahārasya kā kṣatiḥ ॥ 455 ॥ (PVA)

<h2 id='598,iv'>598,iv <small><small></small></small></h2>

andhaparaṃparayaiva kāryakāraṇabhāvarūpo vyavahāro vyavahāriṇāmanuparata eva । ata evāsya bhāvanirūpaṇena nivarttanaṃ nirvāṇamārgābhaniviṣṭaiḥ ।

<h2 id='598,v'>598,v <small><small></small></small></h2>

	nahi samvṛtimātratvāt saṃsāraḥ para īkṣyate ।
	tattvameve ca nirvāṇamevaṃ satyavatiṣṭhato ॥ 456 ॥ (PVA)
	na tattvātattvayorbheda ityeṣā paramārthatā ।
	atattvamiti manvīta tattvamevāvicāritaṃ ॥ 457 ॥ (PVA)

<h2 id='598,vii'>598,vii <small><small>(<a href='docExplore?doc_id=PVA_598,vii'>PVA_598,vii</a>)</small></small></h2>

tattvaṃ hi nirūpyamāṇaṃ sakalamadvaitībhavati atannirūpeṇa tu tadeva prapañcarūpamatattvaṃ saṃsāraḥ । tato vinirūpaṇāt saṃsāroccheda iṣṭa evāpatita iti kathaṃ hyapavrajyā yā varttanatattvadṛṣṭistāvat vyavahāro na bādhyata eva । tasmādiṣṭamevāpatitamayameva tu vidvajjanavyavahāraḥ । tatra śanaiḥ śanairavidyāpanayārthamanityattvaṃ tāvat prasādhyate yatra viparyasto lokaḥ । tasmād yad yadā dṛśyate tadā tat pūrvāparakālavyavacchedena grahaṇāt । yad yathā dṛśyate tathā tadityavagantavyamanyathā padārthavyavasthābhāva eva syāt ।

<h2 id='598,viii'>598,viii <small><small>(<a href='docExplore?doc_id=PVA_598,viii_598,ix'>PVA_598,viii_598,ix</a>)</small></small></h2>

atra paraḥ prāha । yadi nāmāsannihitaṃ pūrvāparaṃ rūpaṃ madhyagrahaṇe'nupalabdhilakṣaṇaprāptaṃ na gṛhyate 〈sannihita〉 pratyakṣeṇa । tathāpi nānupalambhamātrādabhāvaḥ । kālāntare tad upalabdhilakṣaṇaprāptaṃ । tadā copalabhyata eva । tathā hi ।

<h2 id='598,ix'>598,ix <small><small></small></small></h2>

	yatropalabdhilakṣaṇaṃ yasya tatropalambhanaṃ ।
	na hyanyatra ghaṭastādṛganyatrāpyupalabhyate ॥ 458 ॥ (PVA)

<h2 id='598,x'>598,x <small><small>(<a href='docExplore?doc_id=PVA_598,x_598,xiv'>PVA_598,x_598,xiv</a>)</small></small></h2>

tathā ।

<h2 id='598,xi'>598,xi <small><small></small></small></h2>

	yadopalabhyarūpatvaṃ tadā tasyopalambhanaṃ ।
	nānyadā tasya tādṛktvaṃ nānyadāpyupalambhanam ॥ 459 ॥ (PVA)

<h2 id='598,xii'>598,xii <small><small></small></small></h2>

tadapyanālocanaṃ yataḥ ।

<h2 id='598,xiii'>598,xiii <small><small></small></small></h2>

	ekatve tasya rūpasya tattvātattvaṃ kathambhavet ।
	anekatve tu tatpaścādupalabhyata ityasat ॥ 460 ॥ (PVA)

<h2 id='598,xiv'>598,xiv <small><small></small></small></h2>

nahi kālo nāmāparo yena tadabhāvāttatrastharūpābhāve tadānupalambhaḥ । tadeva rūpaṃ pūrvāparabhāvenopalabhyamānaṃ kālākhyāṃ labhya<?>〈 bha〉te । tathā hi । eṣa kālo varttate'smākamiti । śītapīḍitāvasthā śītakālo nānyaḥ ।

<h2 id='598,xv'>598,xv <small><small>(<a href='docExplore?doc_id=PVA_598,xv_599,iii'>PVA_598,xv_599,iii</a>)</small></small></h2>

	ekatve tasya bhāvasya kālasyāpyekatā bhavet ।
	tatkālābhāva tastasya tato nānupalambhanam ॥ 461 ॥ (PVA)

<h2 id='598,xvi'>598,xvi <small><small></small></small></h2>

tasmiṃstiṣṭhati kālābhāvāsiddheḥ । anyatve vā kālasyāpi nityatvāt so 'pyupalabhyata eva pūrva 〈।〉 parādirūpaḥ । atha kṣaṇalavādayaḥ kalāvayavāstadā kālaḥ kṣaṇika eva prāptaḥ । kālatvannāma sāmānyaṃ nityamiti cet । na । kālasya dravyapadārthatvāt tadāpi vā pūrvā<599>parabhāvasyopalabdheḥ sārvakālivayevopalabdhiḥ । atha kālāvayavānāmanupalambhāt anupalabdhiḥ । tadetadapyasat । yataḥ ।

<h2 id='599,ii'>599,ii <small><small></small></small></h2>

	anyasya darśanābhāvād dṛṣṭasyādarśanaṃ katham ।
	adṛśyamānenaikatvaṃ kathaṃ gabhyeta kenacit ॥ 462 ॥ (PVA)

<h2 id='599,iii'>599,iii <small><small></small></small></h2>

etenātītasahacāripadārthopadhānaṃ pratyuktaṃ ।

<h2 id='599,iv'>599,iv <small><small>(<a href='docExplore?doc_id=PVA_599,iv'>PVA_599,iv</a>)</small></small></h2>

na ca pūrvāparabhāvikṣaṇavyaṅgyaṅ kālatvaṃ yuktaṃ । tasmād yadi śabdaḥ prayatnānantaramupalabhyaḥ pūrvavyavasthitarūpeṇāpyupalabhyeta । pareṇāpītityekānta eṣaḥ । tataśca tasyāpi pūrvāparasya rūpasya tadaivopalambhāt aparaḥ svabhāvo nāstīti kṣaṇi 〈ka〉 taiva । tasya ca ghaṭādikṣaṇasya sarvātmanopalambhādāvaraṇamakiñcitkaratvādayuktam । athākṣopakārī prayatnaḥ tadāpi sarvātmanopalabdhau pūrvarūpopalabdhirita nākṣopakāraḥ pratiniyatarūpopalambhakārī । tato niyamenāna tararūpeṇopalabdhiriti nāstyetat । dṛśyate cānantarameva । tatastāvanmātrataiva tasya na nitye'kṣopakāraḥ । tathā hi ।

<h2 id='599,v'>599,v <small><small>(<a href='docExplore?doc_id=PVA_599,v_599,viii'>PVA_599,v_599,viii</a>)</small></small></h2>

	saṃskārato 'pi tasyaiva tathābhūtopalabdhitaḥ ।
	na saṃskāre 'pi yasyāsti tatra tasyopalambhanaṃ ॥ 463 ॥ (PVA)
	avidyamānannityatvamupalabdhuṃ na śakyate ।
	sattopalambha eveti nopalambhātiriktatā ॥ 464 ॥ (PVA)

<h2 id='599,vii'>599,vii <small><small></small></small></h2>

nahi nityatvamanyacchakyamupalabdhuṃ ।

<h2 id='599,viii'>599,viii <small><small></small></small></h2>

nanu yadi nāma nopalabhyate tathāpi kathamanityatābhāvaḥ । anupalambha evāsattopalabdhilakṣaṇasya । na ca tadrūpamanulabdhilakṣaṇaṃ ।

<h2 id='599,ix'>599,ix <small><small>(<a href='docExplore?doc_id=PVA_599,ix_599,xi'>PVA_599,ix_599,xi</a>)</small></small></h2>

ata evopalambha eva sattā tadabhāve kathaṃ satteti na nityatāsambhavaḥ । śabdopakārapakṣe tu saivānityatā । ata eva ।

<h2 id='599,x'>599,x <small><small></small></small></h2>

	kadācinnirapekṣasya kāryākṛtivirodhataḥ ।
	kādācitkaphalaṃ siddhaṃ talliṅgaṃ jñānamīdṛśaṃ ॥ 198 ॥

<h2 id='599,xi'>599,xi <small><small></small></small></h2>

yadyasau śabdonyo vā kālāntaravyāpī tadā tathaivopalabhyeta । kadācidupalambhaḥ kāryanna syāt । nahi tasya kādicitkaṃ rūpaṃ na cānyathopalambhaḥ tadrūpagrahaṇaṃ । atha bhrāntirasau na khalvarvāgdarśano vyāpirūpamupalabdhuṃ samarthaḥ । na ca tadasāmarthye grāhyamanyathā bhavati bhrāntirapi ca । tadavisamvādāt pramāṇaṃ ।

<h2 id='599,xii'>599,xii <small><small>(<a href='docExplore?doc_id=PVA_599,xii_599,xv'>PVA_599,xii_599,xv</a>)</small></small></h2>

nanu bhrāntirabhrāntadarśanena bādhyate । tadā cāsau bhrāntiriti śakyamavasātuṃ । na । pratyabhijñāpratyayena kāladeśavyāpirūpasādhakena vinivarttanāt ।

<h2 id='599,xiii'>599,xiii <small><small></small></small></h2>

tadetadasat ।

<h2 id='599,xiv'>599,xiv <small><small></small></small></h2>

	pratyabhijñānasāmarthyaṃ prāgevātrāpahastitaṃ ।
	pratyakṣeṇaiva bādhāsya bhavatītyupapāditaṃ ॥ 465 ॥ (PVA)

<h2 id='599,xv'>599,xv <small><small></small></small></h2>

nahi pratyabhijñāpratyayaḥ pratyakṣaṃ pramāṇaṃ 〈।〉 pratyakṣamavyāpirūpagrāhyamindriyavyāpārādavisamvādasambhavācca । tataḥ pratyakṣaṇaiva pratyabhijñābādhanamiti prāgevopapāditaṃ । api ca ।

<h2 id='599,xvi'>599,xvi <small><small>(<a href='docExplore?doc_id=PVA_599,xvi_600,i'>PVA_599,xvi_600,i</a>)</small></small></h2>

	khaṇḍaśo grahaṇaṃ vyāptāvapi syādyadi vastunaḥ ।
	savavastvekameva syāt tasya grahaṇamaṃśaśaḥ ॥ 466 ॥ (PVA)

<600>

<h2 id='600,i'>600,i <small><small></small></small></h2>

yadi vastvekamapi nānārūpakāladeśasambandhitayā vyāpyanyathā parigṛhyata iti sambhavaḥ । ekameva sakalaṃ vastu syādvastu vastviti sarvasya pratyabhijñānāt । ekatve ghaṭādibhedo na syāditi cet । śabdasyāpi tarhi alpamahattvādibhedo na syādudāttādibhedaśceti samānaṃ । udāttādibhede 'pi śabda iti vyavahārādekatvamapi cet । ghaṭādibhede 'pi vastu vastviti kinna vyavahāraḥ । ekatvānekatvamastviti cet । ekatvāsattyatvameva tarhi prāptaṃ । tathā hi ।

<h2 id='600,ii'>600,ii <small><small>(<a href='docExplore?doc_id=PVA_600,ii_600,iv'>PVA_600,ii_600,iv</a>)</small></small></h2>

	pratyabhijñānasāmarthyād eka〈tva〉grahaṇe sati ।
	ekatānekatāprāptirapramāṇīkṛtañca tat ॥ 467 ॥ (PVA)

<h2 id='600,iii'>600,iii <small><small></small></small></h2>

yadā hi pratyabhijñānamapramāṇantadaikatvaṃ pratyabhijñāsādhyamasattyamiti bheda eva sattyaḥ pariśiṣyate ।

<h2 id='600,iv'>600,iv <small><small></small></small></h2>

	tasmādabhinnasya na bhinnarūpaṃ grāhyaṃ pramāṇaṃ kvacidasti sattyaṃ ।
	bhinne tu bhāve tadabhedasiddhirvikalpakādeva na tatpramāṇam ॥ 468 ॥ (PVA)

<h2 id='600,vi'>600,vi <small><small>(<a href='docExplore?doc_id=PVA_600,vi'>PVA_600,vi</a>)</small></small></h2>

bhede hi satye sati tadabhedaḥ kalpanāśilpoparacita eva pratyavamarśanamātrasādhanaḥ । bhedetvasattye kasyāsāvabhedaḥ । na cābhedamātreṇa vyavahāraḥ । tasmād bhedena dharmiṇābhavitavyaṃ yasya dharmo'bhedaḥ । nahi dharmiṇo'sattyatve tadabhedastathā bhavati । na hi śaśaviṣāṇāsattyatve 〈ta〉ttaikṣṇyaṃ sattyatvaṃ ।

<h2 id='600,vii'>600,vii <small><small>(<a href='docExplore?doc_id=PVA_600,vii_600,x'>PVA_600,vii_600,x</a>)</small></small></h2>

nanu bhedo 'pyabhedadharmiṇyasati kasya pratīyatām । tadasat yataḥ ।

<h2 id='600,viii'>600,viii <small><small></small></small></h2>

	yenaivānyasambandhastena bhedaḥ sa ucyate ।
	anyathānyena saṃsarge bheda eva viśīryate ॥ 469 ॥ (PVA)

<h2 id='600,ix'>600,ix <small><small></small></small></h2>

abhedastu bhedapratyākhyānena bhavati tasya dharmarūpatvāt sāmānyadharmavat । tasmāt ।

<h2 id='600,x'>600,x <small><small></small></small></h2>

	kadācinnarapekṣasya kāryākṛtivirodhataḥ ।
	kādācitkaphalaṃ siddhaṃ talliṅgaṃ jñānamīdṛśaṃ ॥ 470 ॥ (PVA)

<h2 id='600,xi'>600,xi <small><small>(<a href='docExplore?doc_id=PVA_600,xi'>PVA_600,xi</a>)</small></small></h2>

yadi nānyaḥ padārthātmā〈'〉truṭyatsvabhāvaḥ sarvadā tadā jñānamapi tathaiva kāryambhavet । yattu kadācit kāryākaraṇaṃ vicchedarūpantanna syāt । nahi tadrūpe gṛhyamāṇe tadrupameva parāpekṣagrahaṇantasyāpyagrahaṇaprasaṅgāt । tasmāttajjñānamīdṛśaṃ । vicchinnarūpantadrūpasyaiva kādācitkasya phalamiti siddhaṃ । tataḥ kāryād anityatāpratītiḥ ।

<h1 id='3.1.5.2.6'>3.1.5.2.6</h1>

<(6) kāryasvabhāvahetvonirdeśasya phalam—>

<h2 id='600,xii'>600,xii <small><small>(<a href='docExplore?doc_id=PVA_600,xii'>PVA_600,xii</a>)</small></small></h2>

nanu svabhāvakāryasiddhyarthaṃ dvau hetū nirddiṣṭāvudāharaṇadvayenetyayuktaṃ । prayatnānantarīyakatvādityayameva kāryahetuḥ svabhāvahetuścetu śakyamupadarśayituṃ । svabhāvahetutvāvadayamityekavākyataivātra vādināṃ । kāryahetustu jñānaṃ liṅgamitodānīmeva pratipāditaṃ । tata ekenaiva tantreṇa dvayannirddiṣṭamiti vyarthakaḥ kṛtakatvāditi nirddeśaḥ ।

<h2 id='600,xiii'>600,xiii <small><small>(<a href='docExplore?doc_id=PVA_600,xiii_601,i'>PVA_600,xiii_601,i</a>)</small></small></h2>

sattyametat tathāpi ।

<h2 id='600,xiv'>600,xiv <small><small></small></small></h2>

	etenaiva prasiddho 'pi svabhāvasya pṛthakkṛtiḥ ।
	kāryeṇa saha nirdeśe mā jñāsīt sarvamīdṛśaṃ ॥ 199 ॥

<601>

<h2 id='601,i'>601,i <small><small></small></small></h2>

kāryeṇa hi saha nirddeśe tatsāhacaryāt īdṛśa eva sarvaḥ svabhāvahetuḥ । sapakṣaikadeśavṛttireva svabhāvaheturapi syādāśaṃkā tadvyāvṛtyarthamaparaprakāro 'pi svabhāvaheturasti yaḥ sapakṣavyāpīti kṛtakatvādityasya pṛthag nirddeśaḥ ।

<h2 id='601,ii'>601,ii <small><small>(<a href='docExplore?doc_id=PVA_601,ii_601,vii'>PVA_601,ii_601,vii</a>)</small></small></h2>

nanu ।

<h2 id='601,iii'>601,iii <small><small></small></small></h2>

	tatra yaḥ san sajātīye dvidhā cāsaṃstadatyaye ।
	sa heturviparītosmād viruddhonyastvaniścita ॥ 471 ॥ (PVA)
iti

<h2 id='601,v'>601,v <small><small></small></small></h2>

kimarthaṃ pṛthagvacanaṃ । atrocyate ।

<h2 id='601,vi'>601,vi <small><small></small></small></h2>

	vyutpatyarthā ca hetūktiruktārthānumitau kṛtā ।
	prabhedamātramākhyātuṃ lakṣaṇantu na bhidyate ॥ 200 ॥

<h2 id='601,vii'>601,vii <small><small></small></small></h2>

pṛthagvacane hi tadeva parisphuṭaṃ bhavati । tatra yaḥ san sajātīye dvidhā ca । yathā 'nityaḥ śabdaḥ kṛtakatvāt prayatnānantarīyakatvācceti । anyathā dvayasyāpradarśane dvidhā cetyetadeva sambhavati lakṣaṇaṃ 〈।〉 sanneva sajātīya ityetattūdāharaṇābhāvādasambhavi lakṣaṇaṃ bhavet ।

<h2 id='601,viii'>601,viii <small><small>(<a href='docExplore?doc_id=PVA_601,viii_601,xiv'>PVA_601,viii_601,xiv</a>)</small></small></h2>

nanu vipakṣād vyāvṛtto bhavatu tāvatā sarvasaṅgraha iti nāśaṅkā yuktā ।

<h2 id='601,ix'>601,ix <small><small></small></small></h2>

sattyametat tathāpi vyutpatyarthaṃ tasyaivāyaṃ svārthānumānalakṣaṇasyodāharaṇaprapañcaḥ । tadeva tu lakṣaṇaṃ yatsvārthānumāne ।

<h2 id='601,x'>601,x <small><small></small></small></h2>

nanu tritayaṃ tarhi darśanīyaṃ kāryahetuḥ svabhāvahetustādṛśaḥ sapakṣavyāpī cet । tathā ca dhyutpādanambhavet ।

<h2 id='601,xi'>601,xi <small><small></small></small></h2>

na codyametat । yataḥ ।

<h2 id='601,xii'>601,xii <small><small></small></small></h2>

tenātra kāryaliṅgena svabhāvo 'pyekadeśabhāk ।

<h2 id='601,xiii'>601,xiii <small><small></small></small></h2>

uktaḥ ।

<h2 id='601,xiv'>601,xiv <small><small></small></small></h2>

	sadṛśodāhṛtiścātaḥ prayatnād vyaktijanmanaḥ ॥ 201 ॥

<h2 id='601,xv'>601,xv <small><small>(<a href='docExplore?doc_id=PVA_601,xv'>PVA_601,xv</a>)</small></small></h2>

yato vyutpatyarthaḥ prabhedanirddeśaḥ tenānenaiva kāryaliṅgena svabhāvo 'pyekadeśabhāk pratipādita ācāryeṇa । sadṛśamudāharaṇamata eva । anyathā'gniratra dhūmāditi parisphuṭameva kāryahetuṃ kasmānnodāharati । kiṃ yatnapratipādyakāryahetutvena prayatnānantarīyakatvodāharaṇena । tasmāt prayatnād vyaktijanmanaḥ kāryasvabhāvalakṣaṇasya sadṛśamudāharaṇamabhyadhāyi । jñānamapi hi prayatnānantarabhāvi । svabhāvo 'pīti bhavati sadṛśamudāharaṇaṃ ।

<h2 id='601,xvi'>601,xvi <small><small>(<a href='docExplore?doc_id=PVA_601,xvi_601,xvii'>PVA_601,xvi_601,xvii</a>)</small></small></h2>

nanu prayatnānantaraṃ svabhāva eva svabhāvāntarantu jñānamakāraṇasyāviṣayatvāt ।

<h2 id='601,xvii'>601,xvii <small><small></small></small></h2>

na yuktametat । parābhiprāyeṇoktatvāt । pare hi śabdanityatvavādino jñānameva prayatnānantarabhāvīcchanti tān pratīdamucyate viṣayasyāpi kāraṇatvamastyevākāraṇasyāviṣayatvāt । tataḥ prayatnānantarabhāvi jñānaṃ yattvayeṣyate । śabdenāpi tajjanayitavya svākārārpaṇena । tataḥ samastapūrvāparabhāvirūpagrahaṇaprasaṅga । tasyānyathā grahītumaśakyatvāt । na khaṇḍaśo grahaṇamiti pratipāditaṃ ।

<602>

<3. smṛtisaṃgatiḥ>

<h1 id='3.1.5.3.0'>3.1.5.3.0</h1>

<h2 id='602,i'>602,i <small><small>(<a href='docExplore?doc_id=PVA_602,i_602,iv'>PVA_602,i_602,iv</a>)</small></small></h2>

athāpi syād gṛhyata eva bhāvibhūtarūpatā sakalakālakalākalāpavyāpinī । anyathā paścād darśane kathaṃ smaraṇaṃ । ayaṃ sa mayā tadā dṛṣṭa iti । tathā hi ।

<h2 id='602,ii'>602,ii <small><small></small></small></h2>

	ayaṃ dṛṣṭastadāpīti nāgṛhīte pravarttate ।
	smaraṇena gṛhītatvaṃ pūrvavṛttaṃ hi sādhyate ॥ 472 ॥ (PVA)

<h2 id='602,iii'>602,iii <small><small></small></small></h2>

tadapi kucodyameva yataḥ ।

<h2 id='602,iv'>602,iv <small><small></small></small></h2>

	grahaṇaṃ na vijānāti mayā bhāvyapi gṛhyate ।
	smaraṇantu vijānāti tadetatparamādbhutaṃ ॥ 473 ॥ (PVA)

<h2 id='602,v'>602,v <small><small>(<a href='docExplore?doc_id=PVA_602,v'>PVA_602,v</a>)</small></small></h2>

yatra hi grahaṇasya grahaṇasvabhāvasya na vyāpārastatra tadanusāriṇa eva smaraṇasya vyāpāra iti mahadetad vastutattvavivekakauśalaṃ । nahi bhāvirūpaṃ grahītuṃ śakyaṃ sandehāt । kadācinna bhavedapi । atha matiḥ । yadi bhaviṣyati gṛhītameva mayeti । paścāt smaraṇena gṛhītamiti viṣayīkariṣye iti pratītergṛhītantadapīti va sat ।

<h2 id='602,vi'>602,vi <small><small>(<a href='docExplore?doc_id=PVA_602,vi_602,viii'>PVA_602,vi_602,viii</a>)</small></small></h2>

	gṛhīto 'pi hi yadyarthaḥ kathamatra pravarttatāṃ ।
	sandigdhañca gṛhītañca parasparavirodhinī ॥ 474 ॥ (PVA)

<h2 id='602,vii'>602,vii <small><small></small></small></h2>

yadi tadapi bhaviṣyati tadā gṛhītameveti 〈mahān〉 grahaṇavyāpāraḥ । vidyamānaṃ 〈hi〉 jñānaṃ grahaṇasvabhāvamanyathā vā nāparaḥ prakāraḥ । parasparavirodhādanyonyavyavacchedarūpatvāt ।

<h2 id='602,viii'>602,viii <small><small></small></small></h2>

	pratyakṣe 'pi hi sandeho yadi pratyakṣatā katham ।
	grahaṇe hi na sandehonupalabdhau tu saṃśayāt ॥ 475 ॥ (PVA)

<h2 id='602,ix'>602,ix <small><small>(<a href='docExplore?doc_id=PVA_602,ix'>PVA_602,ix</a>)</small></small></h2>

yadi grahaṇaṃ varttamāna iva na saṃdehastasyāvyatirekāt । na ca tadā gṛhyamāṇaṃ bhāvivarttamānarūpāvyatirekād varttamānavadeva । atha bhāvikālasambandhād bhāvi । evantarhi svarūpato na bhāvānāṃ varttamānāditā । api tu bhāvivartamānabhūtapadārthasahabhāvamātraṃ । kālasyāparasyābhāvāt । bhāve vā so 'pi padārtha eva sahakārī । tathā sati tasyāpi bhāvirūpagrahaṇe bhāvirūpatāgṛhītaiveti na sandeho bhavet । anityapadārthasahacaritatvaṃ bhāvibhūtatvamiti cet । na 〈।〉 tathābhūtasya grahītumaśakyatvāt kathamayameva mayā gṛhīta iti smaraṇaṃ । svarūpaṃ gṛhītameva sāhacaryāgrahaṇe 'pītyapi na samyak । na hi svarūpaṃ bhūtabhāviteti bhavata evedaṃ mataṃ । tasmād varttamānajñānagrahaṇāt varttamānameva gṛhyatāṃ ।

<h2 id='602,x'>602,x <small><small>(<a href='docExplore?doc_id=PVA_602,x_602,xii'>PVA_602,x_602,xii</a>)</small></small></h2>

	nīlāvabhāsajñānena yathā nīlatayā gatiḥ ।
	varttamānāvabhāse 'pi varttamānatayā gatiḥ ॥ 476 ॥ (PVA)

<h2 id='602,xi'>602,xi <small><small></small></small></h2>

athāgṛhīte kathaṃ smaraṇaṃ । nanvayaṃ gṛhīte 'pi samānaḥ prasaṅgaḥ । tathā hi ।

<h2 id='602,xii'>602,xii <small><small></small></small></h2>

	gṛhyamāṇe smṛtirnnāsti grahaṇānantaraṃ hi sā ।
	atīte grahaṇe tasya rūpābhāve na sā smṛtiḥ ॥ 477 ॥ (PVA)
	idānīṃ smaraṇaṃ jātaṃ kathaṃ jānāti pūrvatāṃ ।
	avidyamānaṃ nīrūpaṃ kathantadrūpatā smṛteḥ ॥ 478 ॥ (PVA)
	atadrūpāpi jānāti smṛtirityatisāhasaṃ ।
	athātmājñaḥ tadāpyāsīt sa jānātyeva pūrvatāṃ ॥ 479 ॥ (PVA)
	grahaṇe hyasya sāmarthyaṃ smaraṇe 'pyupapadyate ।
	smaraṇaṃ grahaṇaṃ cādo vyatiriktaṃ yadātmanaḥ ॥ 480 ॥ (PVA)

<h2 id='602,xvii'>602,xvii <small><small>(<a href='docExplore?doc_id=PVA_602,xvii_603,iii'>PVA_602,xvii_603,iii</a>)</small></small></h2>

grahaṇasmaraṇe tasya naivaṃ sto'tatsvabhāvataḥ ।

<603>

<h2 id='603,i'>603,i <small><small></small></small></h2>

na smaraṇagrahaṇapṛthagbhāve tasyātatsvabhāvasya grahītusmartṛtā śarīrasyāpi prasaṅgāt । anityatayā neti cet । ākāśādīnāmapi syāt । tatrāsamavāyādanayoriti 〈yadi〉 mataṃ ।

<h2 id='603,ii'>603,ii <small><small></small></small></h2>

tadapyasatsamaṃ । yasmāt ।

<h2 id='603,iii'>603,iii <small><small></small></small></h2>

	anusandhānatastasya grahaṇasmṛtiyogitā ।
	vyomādīnāmapi bhavettulyantatrāpi codanaṃ ॥ 481 ॥ (PVA)

<h2 id='603,iv'>603,iv <small><small>(<a href='docExplore?doc_id=PVA_603,iv_603,v'>PVA_603,iv_603,v</a>)</small></small></h2>

smaraṇamanyathā nopapadyata iti । smartā parikalpyate । nahi pūrvāparakālabhāvinaṃ kañcidantareṇedaṃ yuktimaditi । tathā cākāśādīnāmevedamastu kimarthāntaraparikalpanāprayāsena । samavāyo 'pyevameva paricodanīyaḥ । smaraṇādīnāmvā nityatābhyupeyā । sa eva ātmani cet । tadevāyātaṃ ।

<h2 id='603,v'>603,v <small><small></small></small></h2>

	smṛtvā ca kathamajñāyi yatrāgrahaṇa saṃśayaḥ ।
	smaraṇasya tadā 〈'〉 bhāvāt pūrvatāyāḥ kathaṅgatir ॥ 482 ॥ (PVA)
iti

<h2 id='603,vii'>603,vii <small><small>(<a href='docExplore?doc_id=PVA_603,vii_603,viii'>PVA_603,vii_603,viii</a>)</small></small></h2>

tasmānna pratyakṣeṇeti yatkiñcidetat । tasmānnityāyāṃ na prayatnānantaraṃ pūrvānusandhānena grahaṇasambhava iti । apūrvāpararūpagrahaṇādanityatā śabdasyeti sthitametat ।

<h2 id='603,viii'>603,viii <small><small></small></small></h2>

yaccoktaṃ । svabhāvāntaraṃ jñānaṃ na prayatnānantaramiti tadanyathāpi pariharttumalaṃ । yadi nāma svabhāvānantaraṃ tathāpi prayatnānantaratā 〈pi〉 sambhavatyeva । na hyatrāti sūkṣmekṣikā prayojanavatī । tasmādanenaivodāharaṇena dvayamapi kāryasvabhāvaliṅgadvyaṃ darśitaṃ ।

<h2 id='603,ix'>603,ix <small><small>(<a href='docExplore?doc_id=PVA_603,ix_603,xii'>PVA_603,ix_603,xii</a>)</small></small></h2>

nanu kāryasvabhāvahetūdāhaṇameva kasmād bhedenopadarśitaṃ nānyo 'pi bhedaḥ । atra samādhiḥ ।

<h2 id='603,x'>603,x <small><small></small></small></h2>

	yatnāntarīyikā sattā yo vātmā svo〈'〉vibhāgavān ।
	sa tenāvyabhicārī syādityarthantatprabhedanaṃ ॥ 202 ॥

<h2 id='603,xi'>603,xi <small><small></small></small></h2>

yasya yatnānantareṇa sattā sa eva hetustadavyabhicārāt । nahi vyatiriktaḥ kāryatāmvirahayyāvyabhicārī ।

<h2 id='603,xii'>603,xii <small><small></small></small></h2>

nanu vyabhicārādeva hetuḥ na kāryatayā bhasmāpi hi kāryamagneḥ na ca tasyāvyabhicāraḥ । tathā kāryatāmantareṇāpi saṃyogi jalamādhāraṃ gamayati ।

<h2 id='603,xiii'>603,xiii <small><small>(<a href='docExplore?doc_id=PVA_603,xiii'>PVA_603,xiii</a>)</small></small></h2>

tadasadyataḥ nocyate kāryatayā gamaka eva । api tu gamakaḥ kāryatayaiva vyatiriktaḥ kāryatāmvinā na gamayatīti । yathābhatamvā bhasmakāryamatītādapyagnerbhavaddeśāntarasthādapi tathābhūtaṃ gamayatyeva । ata eva kāryatāprayuktaṃ gamakatvaṃ yena tadviśe〈ṣā〉dviśiṣyate । evambhūta eva khalvatrāpi nimittanimittibhāvaḥ । saṃyogena tu gamakatve'dhāro 'pyādheyasya gamakaḥ syāt । athādhāra ādheyamantareṇāpyāste tenāsau na gamakaḥ । ādheyantu nādhāramantareṇa jalādyāste tato gamakaṃ 〈।〉 yadyavantadeva kāryaṃ gamakamityāyātaṃ 〈।〉 yena hi vinā yanna bhavati tattasya kāryaṃ na cādheyasya sthitirādhāramantareṇa bhavatyataḥ kāryaṃ । na tu sthitireva kāryanna jalaṃ । evantarhi sthitireva gamikā na jalamiti na vyabhicāraḥ ।

<604>

<h2 id='604,i'>604,i <small><small>(<a href='docExplore?doc_id=PVA_604,i_604,ii'>PVA_604,i_604,ii</a>)</small></small></h2>

atha sthitiviśiṣṭaṃ jalameva gamayati । jalaviśiṣṭā sthitireva gamayatīti kinna bhavati । yuktañcaitadeva । tasyā evānvayavyatirekeṇa gamakatvāt na ca sthitivyatiriktamaparaṃ jalaṃ ।

<h2 id='604,ii'>604,ii <small><small></small></small></h2>

nanu patadapi jalameva bhavati tajjalaṃ na tu tadevānyadapi jalaṃ jalameva । na ca jalatvaṃ sāmānyamastīti pratipāditaṃ । sattve vā na tad gamakaṃ । vyaktireva gamikā sā ca kāryamiti na kāryadanyasya gamakatvaṃ ।

<h2 id='604,iii'>604,iii <small><small>(<a href='docExplore?doc_id=PVA_604,iii'>PVA_604,iii</a>)</small></small></h2>

athaikaiva sā vyiktiriti mataṃ । tadapyasat । tadeva sthitaṃ tadevānyatheti prasaṅgāt । paryāyeṇa tathābhāve 'pi na doṣa iti cet । evantarhi pūrvāparayorekatāpratītyabhāvāt kathamekā vyaktiḥ । nakhalvapratīyamānamitareṇa sahaikaṃ pratītirekatāṃ sādhayati na pratītyapratītī । apratīterbhāvasādhanāyogāt । pratyabhijñā tu pratyākhyātā । tasmāt sarvatra nirūpyamāṇā kāryataiva gamakatve nibandhanaṃ ।

<h2 id='604,iv'>604,iv <small><small>(<a href='docExplore?doc_id=PVA_604,iv_604,vi'>PVA_604,iv_604,vi</a>)</small></small></h2>

	yena rūpeṇa janyatvaṃ jalabhasmādivastunaḥ ।
	tenaiva gamakatve 'pi sthitamityanyato 〈'〉 gatiḥ ॥ 483 ॥ (PVA)

<h2 id='604,v'>604,v <small><small></small></small></h2>

yovātmā svo vibhāgavāniti । yasya ya ātmā sa gamakastasya vṛkṣātmā śiṃśapā sā gamikā vṛkṣatāyāḥ ।

<h2 id='604,vi'>604,vi <small><small></small></small></h2>

nanu yathā vṛkṣātmā śiṃśapā tathā vṛkṣo 'pi śiṃśapātmaiva । tādātmyasyobhayagatatvamantareṇābhāvāt । na 〈।〉 avibhāgavattvābhāvāt । vṛkṣo hi śiṃśapāvyatirekeṇāpyasti palāśādiḥ । na tu śiṃśapā tatheti saivāvibhāgavatī gamikā । nanu 〈।〉

<h2 id='604,vii'>604,vii <small><small>(<a href='docExplore?doc_id=PVA_604,vii_604,xi'>PVA_604,vii_604,xi</a>)</small></small></h2>

	samāne 'pi tadātmatve'vibhāgo gamako yadi ।
	tādātmyaṃ gamakatve syādekantannibandhanaṃ ॥ 484 ॥ (PVA)
	tādātmyantu vināpyanyo'vyabhicārastathekṣyate ।
	dhūmasya tena tādātmyaṃ gamakatve 'nibandhanaṃ ॥ 485 ॥ (PVA)

<h2 id='604,ix'>604,ix <small><small></small></small></h2>

anvayavyatirekābhyāṃ na hi tasyānimittatā ।

<h2 id='604,x'>604,x <small><small></small></small></h2>

tadetadasat ।

<h2 id='604,xi'>604,xi <small><small></small></small></h2>

	uktametanna tādātmyaṃ tadutpattī vinā kvacit ।
	gamakāvyabhicāritvaṃ tena te tannibandhanaṃ ॥ 486 ॥ (PVA)
	tadavāntarabhede 'pi gamakatvasya bhinnatā ।
	tadātmakasya gamakastadātmaiva na bhedinaḥ ॥ 487 ॥ (PVA)

<h2 id='604,xiii'>604,xiii <small><small>(<a href='docExplore?doc_id=PVA_604,xiii_604,xvi'>PVA_604,xiii_604,xvi</a>)</small></small></h2>

kāryantadvyatiriktasya kāraṇasyeti bhinnatā ।

<h2 id='604,xiv'>604,xiv <small><small></small></small></h2>

ata evāha ।

<h2 id='604,xv'>604,xv <small><small></small></small></h2>

	saṃyogyādiṣu yeṣvasti pratibandho na tādṛśaṃ ।
	na te hetava ityuktaṃ vyabhicārasya sambhavāt ॥ 203 ॥

<h2 id='604,xvi'>604,xvi <small><small></small></small></h2>

saṃyogena gamakatve'gnirapi dhūmasaṃyukta iti gamakaḥ kinna dhūmasya । avyabhicārābhāvāditi cet । sa tarhyavyabhicāraḥ kāryakāraṇabhāva eva vyatirekiṇaḥ ।

<h2 id='604,xvii'>604,xvii <small><small>(<a href='docExplore?doc_id=PVA_604,xvii_605,i'>PVA_604,xvii_605,i</a>)</small></small></h2>

atra paraḥ । kāryakāraṇabhāvena gamakatve tasya dbiṣṭhatvādagnirapi gamakaḥ syāt । na । "yatnāntarīyikā satte"ti vacanāt । na ca kāryakāraṇavyatirekeṇāparaḥ kāryakaraṇabhāvaḥ । tena kāryakaraṇabhāvena gamaka iti kāryaṃtvena kāraṇaṃ na ca gamakaḥ । evantarhi kāraṇamapi

<605>

<h2 id='605,i'>605,i <small><small></small></small></h2>

gamakaṃ kasmānna bhavati । bhavatyeva nānyathābhāvaḥ । sa tu jñātuntathā na śakyate yathā jñāyate tathā agamakatvemeva । tena ca rūpeṇa gamaka eva । tathā hi ।

<h2 id='605,ii'>605,ii <small><small>(<a href='docExplore?doc_id=PVA_605,ii_605,vi'>PVA_605,ii_605,vi</a>)</small></small></h2>

	kurvatā vahnitā dhūmaṃ kāraṇatvamavāpyate ।
	kurvatāṃ yadi gamyeta gamakatvaṃ bhavedapi ॥ 488 ॥ (PVA)
	yattvaśakyantathā gantumiti doṣo na tasya saḥ ।
	tathā tatkāryameva syāt dhūmābhāvādabhāvataḥ ॥ 489 ॥ (PVA)

<h2 id='605,iv'>605,iv <small><small></small></small></h2>

vyāpakaṃ vyatiriktatve kāraṇaṃ sarvameva hi ।

<h2 id='605,v'>605,v <small><small></small></small></h2>

evaṃ svabhāvahetāvapi vācyaṃ 〈।〉

<h2 id='605,vi'>605,vi <small><small></small></small></h2>

	tatrāpi śiṃśapātmā syād vṛkṣo 'pi gamako yataḥ ।
	tādātmyaṃ sugamanneti gamakatvaṃ na vidyate ॥ 490 ॥ (PVA)
	tathā vāgama〈ka〉tve syādavibhāgatayā gatiḥ ।
	tasmāt sarvā gatiḥ kāryāvibhāgatvena vastunaḥ ॥ 491 ॥ (PVA)

<h2 id='605,ix'>605,ix <small><small>(<a href='docExplore?doc_id=PVA_605,ix'>PVA_605,ix</a>)</small></small></h2>

yathā ca vṛkṣāpāvakayoraniyataṃ tādātmyaṃ kāraṇatvaṃ ca śiṃśapā tvadhūmaṃ prati tathā gamakatvamapyaniyatatvenaiva । aniyame kathaṃ gamakaḥ । aniyamena gamakatvanibandhanasya bhāvāt । evaṃ hi । tattannibandhanasambhavati yadi tadanuvarttanaṃ । anyathāpi tattveti prasaṅgaḥ । saṃyoge 'pyevameveti cet । tanna yataḥ ।

<h2 id='605,x'>605,x <small><small>(<a href='docExplore?doc_id=PVA_605,x_605,xii'>PVA_605,x_605,xii</a>)</small></small></h2>

saṃyogādiṣu yeṣvasti pratibandho na tādṛśaḥ ।

<h2 id='605,xi'>605,xi <small><small></small></small></h2>

	na te hetava ityuktaṃ vyabhicārasya sambhavāt ॥ 492 ॥ (PVA)

<h2 id='605,xii'>605,xii <small><small></small></small></h2>

saṃyogī ādhāra ādheyena tulyatvāt saṃyogasya । samavāyī jātiguṇakriyāpadārthaḥ । na cādhāra ādheyaṃ gamayati । avinābhāvasya kāryakāraṇabhāvākhyasyāsaṃbhavāt । tathā jātiḥ kevalāpi pratīyamānā vinaṣṭāyāṃ vyaktau na jātimantamavagamayati । kāryakāraṇabhāvasyāsambhavādeva ।

<h2 id='605,xiii'>605,xiii <small><small>(<a href='docExplore?doc_id=PVA_605,xiii_605,xv'>PVA_605,xiii_605,xv</a>)</small></small></h2>

athādheyamādhāraṃ gamayati । tatrāvinābhāvasya sambhavāditi matiḥ । tathā tarhi kāryakāraṇabhāva eva gamakaḥ । avinābhāva eveti cet । tadapyasat । avinābhāva eva kāryakāraṇabhāvaḥ । ata āha ।

<h2 id='605,xiv'>605,xiv <small><small></small></small></h2>

	sati vā pratibandhestu sa eva gatisādhanaḥ ।
	niyamo hyavinābhāvo'niyataśca na sādhanaṃ ॥ 204 ॥

<h2 id='605,xv'>605,xv <small><small></small></small></h2>

sa ca niyamaḥ parasya paratra kāryakāraṇabhāva eva gamakatvasyānyathā'bhāvāditi pratipāditaṃ । svabhāvakāryasiddhyarthaṃ dvau hetū dvau ca viparyayau nirddiṣṭāviti vyākhyātaṃ ।

<h1 id='3.1.5.3.1'>3.1.5.3.1</h1>

<(1) "vivādād bhedasāmānya" ityasya vyākhyānam—>

<h2 id='605,xvi'>605,xvi <small><small>(<a href='docExplore?doc_id=PVA_605,xvi_606,i'>PVA_605,xvi_606,i</a>)</small></small></h2>

idānīṃ vivādād bhedasāmānya iti vyācaṣṭe । bhedo sādhāraṇa ekāntavyatirekī । sāmānyamekāntānvayi । tayoranaikāntikayorapi gamakatvamāha parastatra tattvaṃ pratipādayatyācāryo "'gamakatvaṃ tatra yaḥ sanni" tyādinā ।

<h2 id='605,xvii'>605,xvii <small><small></small></small></h2>

nanvaikāntikavyatirikeṇāgamakatvameva yuktaṃ । sattyaṃ । yadyekasmādevāntād vyatirekaḥ sidhyati sa tu na sidhyati । pakṣa eva vyabhicārāśaṅkātaḥ । tathā hi ।

<606>

<h2 id='606,i'>606,i <small><small></small></small></h2>

	aikāntikatvaṃ vyāvṛtteravinābhāva ucyate ।
	tacca nāpratibaddheṣu tata evānvayasthitiḥ ॥ 205 ॥

<h2 id='606,ii'>606,ii <small><small>(<a href='docExplore?doc_id=PVA_606,ii'>PVA_606,ii</a>)</small></small></h2>

nirātmakād vyāvṛttimeva prāṇādi kathaṃ sidhyati । yadi sātmakatvenāvinābhāvo bhavet । taccāpratibaddheṣu na sambhavati 〈।〉 sarvato vipakṣād vyāvṛtteḥ svamukhena pratipattumaśakteḥ । na khalu sakalavipakṣadarśanaṃ yenātra nāstyatra nāstīti pratīyāt । anvayamukhena tu sambhavati । yataḥ । tanniyatatvena grahaṇaṃ pratibandhagrahaṇaṃ sa ca pratyakṣapramāṇavyāpārastato niyatatvagrahaṇādanyavyāvṛttirākṛṣyate'nyathā niyatarūpāgrahaṇameva । tathā hi 〈।〉

<h2 id='606,iii'>606,iii <small><small>(<a href='docExplore?doc_id=PVA_606,iii_606,iv'>PVA_606,iii_606,iv</a>)</small></small></h2>

	anyabhāve 'pyatadbhāvastadbhāve'bhāva eva ca ।
	anyābhāve 'pyabhāvo na tatastatkāryatāgatiḥ ॥ 493 ॥ (PVA)

<h2 id='606,iv'>606,iv <small><small></small></small></h2>

yadā hi । anyabhāve 'pi bhāvo nāsti candanagandhasya tadbhāve bhāvaśca । tadā candanagandhastatkāryamiti sidhyati । anyathā neti nirṇṇayaḥ । sa ca vyatirekamantareṇa nāstiti vyatireko 'pi tadātmabhūtaḥ prasidhyati ।

<h2 id='606,v'>606,v <small><small>(<a href='docExplore?doc_id=PVA_606,v_606,vii'>PVA_606,v_606,vii</a>)</small></small></h2>

nanvanvayo 'pi vyāpī na sidhyati sarvatrāsmādasyodaya iti । naitadasti ।

<h2 id='606,vi'>606,vi <small><small></small></small></h2>

	asmādevodayosyeti tāvanmātreṇa tadgatiḥ ।
	sa cānyasmādanutpādastadaivāvagatastathā ॥ 494 ॥ (PVA)

<h2 id='606,vii'>606,vii <small><small></small></small></h2>

na hyetasmādanyatra bhavatyevetyetadgamakatve nibandhanamapi tvasmādeva nānyasmāditi । tathā ca pratipattirastyeva । tadanyasmāt prāganutpādasya darśanāttadabhāve'bhāvaṃ jhaṭityeva pratiyatāṃ ।

<h2 id='606,viii'>606,viii <small><small>(<a href='docExplore?doc_id=PVA_606,viii_606,xiii'>PVA_606,viii_606,xiii</a>)</small></small></h2>

nanu yadi nāmāsvasmānno tpattimat kutaścidanyaviśeṣād bhaviṣyati । na hyanya ityeva sarvaḥ samānastato na vyatirekastadbhāve〈'〉 bhāva ityavyatireko 'pi na niścito'dṛśyasyāpi sambhavāt ।

<h2 id='606,ix'>606,ix <small><small></small></small></h2>

tadetadasad yataḥ ।

<h2 id='606,x'>606,x <small><small></small></small></h2>

	ayaṃ hetustavaivaṃ syāt tavaivāyamanugrahaḥ ।
	svānugrahe 'pyanicchā ced vata evāsi sarvathā ॥ 495 ॥ (PVA)

<h2 id='606,xi'>606,xi <small><small></small></small></h2>

tavaivaṃ gamako heturanyathā 〈'〉 sambhavāditi 〈।〉

<h2 id='606,xii'>606,xii <small><small></small></small></h2>

pratipādite yadyevaṃ neṣyate'nyā gatiranviṣyatāṃ । na ca sambhavatīti svabadhāya tarhi śūlatakṣā । api ca ।

<h2 id='606,xiii'>606,xiii <small><small></small></small></h2>

	tadabhāvādabhāvosya jhaṭityeṣa kathambhavet ।
	anantaraṃ bhavennaivaṃ yadyanyadapi kāraṇaṃ ॥ 496 ॥ (PVA)

<h2 id='606,xiv'>606,xiv <small><small>(<a href='docExplore?doc_id=PVA_606,xiv'>PVA_606,xiv</a>)</small></small></h2>

aviguṇasāmagrīsannidhānā 〈tta〉d bhavatyeva । tadabhāve tu jhaṭityeva na bhavatītyanityapi śācādikāraṇatvena sambhavati । tadapi jhaṭityevopayātyapayāti ceti yadyabhyupagamaḥ sa tarhi piśācaḥ pāvakena vaśīkṛta iti pāvakasyaiva hetubhāvaḥ । yadyanyasmādapi bhavet । anvayavyatirekābhāvād yādṛcchikaḥ samvāda iti prekṣāpūrvakāriṇāmupāyānveṣaṇaṃ yatpratiphalaṃ niyamena na syāt । asmākaṃ tvadvaitavādināṃ na paramārthataḥ kāryakāraṇabhāvo nāma । tasmāt pratibandhasādhakapramāṇābhyupagame parisphuṭānvayasthitiḥ । yasmāt ।

<607>

<h2 id='607,i'>607,i <small><small>(<a href='docExplore?doc_id=PVA_607,i_607,iii'>PVA_607,i_607,iii</a>)</small></small></h2>

	svātmatve hetubhāve vā siddhe hi vyatirekitā ।
	sidhyatyato viśeṣe na vyatireko na cānvayaḥ ॥ 206 ॥

<h2 id='607,ii'>607,ii <small><small></small></small></h2>

na hyatadātmani yatastadabhāvānniyamenābhāvavān । na hyapratibandho nivarttakaḥ parasya svayannivarttamāno'tiprasaṅgāt ।

<h2 id='607,iii'>607,iii <small><small></small></small></h2>

tathā ca । nedaṃ nirātmakaṃ jīvaccharīramapramāṇāditā prasaṅgāditi hetuḥ 〈।〉 na hyapratibandhavato nivṛttau pratibaddhetarasya nivṛttiḥ । na ca pratibandhavānavyāpakaḥ । na ca tādātmyatadutpattipratibandhamantareṇa vyāpyavyāpakabhāvaḥ । anyenāpi prakāreṇa kasmānna bhavatīti cet । na prakārāntarāsambhavāt । so 'pi na prakāraḥ pratipanna eva sādhakaḥ samīhitasya । na ca tathā'to vyatirekitayā 〈bhi〉 matasya na vyatireko nāpyanvaya ityubhayābhāvātagamaka eva sātmakaṃ jīvaccharīraṃ prāṇādimatvāditi ।

<h2 id='607,iv'>607,iv <small><small>(<a href='docExplore?doc_id=PVA_607,iv_607,vii'>PVA_607,iv_607,vii</a>)</small></small></h2>

kathantarhi tadubhayābhāvādācāryeṇāyaṃ vyatirekyuktaḥ । tasyāpyetadeva vaktumabhimataṃ syāt ।

<h2 id='607,v'>607,v <small><small></small></small></h2>

naiṣa doṣo yataḥ ।

<h2 id='607,vi'>607,vi <small><small></small></small></h2>

	adṛṣṭimātramādāya kevalaṃ vyatirekitā ।
	ukta'naikāntikastasmādanyathā gamako bhavet ॥ 207 ॥

<h2 id='607,vii'>607,vii <small><small></small></small></h2>

parābhiprāyeṇādarśanamātrasiddhaṃ vyatirekamupādāyācāryeṇāyaṃ vyatirekīti pratipādito na tu niścitavyatirekaḥ । anyathā niścitavyatirekasambhave gamakaḥ syāt । tathā cācāryo na kṣipedanaikāntikamadhye । tata ācāryasya nātra niścitavyatirekābhiprāyaḥ ।

<h1 id='3.1.5.3.2'>3.1.5.3.2</h1>

<(2) ātmanityatvanirāsaḥ—>

<h2 id='607,viii'>607,viii <small><small>(<a href='docExplore?doc_id=PVA_607,viii_607,xi'>PVA_607,viii_607,xi</a>)</small></small></h2>

nanu prāṇādyabhāvo nairātmyavyāpī sa ca jīvaccharīre nāstīti niyamena vyāpakanivṛttyā vyāpyasya jīvaccharīre nairātmyasya nivṛttiriti kathannātmasiddhiḥ ।

<h2 id='607,ix'>607,ix <small><small></small></small></h2>

na siddhiryataḥ ।

<h2 id='607,x'>607,x <small><small></small></small></h2>

	prāṇādyabhāvo nairātmyavyāpīti vinivarttane ।
	ātmano vinivartteta prāṇādiryadi tacca na ॥ 208 ॥

<h2 id='607,xi'>607,xi <small><small></small></small></h2>

yadi vipakṣayorvyāptiḥ sidhyettadā'prāṇādi nivṛttau jīvaccharīre nairātmyanivṛttiriti sidhyatyātmā vināpyanvayena 〈।〉 saiva tu vyāptirvipakṣayoḥ sa pakṣaprāpti mantareṇa na sidhyati । ātmano'pratibandhe 〈vattve〉 na nivarttakatvameva na sidhyati । na cānivarttakasya nivṛttirnivarttyanivṛttyā vyāptā sidhyati । tasmādavyāpyasya nivṛttyabhāve 〈pya〉'vyāpakasya nivṛtteranivṛttiriti nātmasiddhiḥ ।

<h2 id='607,xii'>607,xii <small><small>(<a href='docExplore?doc_id=PVA_607,xii_608,ii'>PVA_607,xii_608,ii</a>)</small></small></h2>

	anyasya vinivṛttyānyavinivṛtterayogataḥ ।
	tadātmā tatprasūtaścennaitadātmopalambhane ॥ 209 ॥

<608>

<h2 id='608,i'>608,i <small><small></small></small></h2>

pratibandhamantareṇāpi yadi nivṛttiratiprasaṅga eva । "tadātmā tatprasūtaścet" । athātmā prāṇādiḥ sarvamidamātmaivaiti । tato vā prasūta ātmanaḥ samavāyikāraṇatvāt ।

<h2 id='608,ii'>608,ii <small><small></small></small></h2>

naiṣa parihāro yataḥ । etadātmopalambhane ।

<h2 id='608,iii'>608,iii <small><small>(<a href='docExplore?doc_id=PVA_608,iii_608,iv'>PVA_608,iii_608,iv</a>)</small></small></h2>

	tasyopalabdhāvagatau ca gatau ca prasidhyati ।

<h2 id='608,iv'>608,iv <small><small></small></small></h2>

yadyātmopalabdhistallakṣaṇatvādaparo 'pi tatsvabhāva iti sidhyati । sa eva tu nopalabdhaḥ kutastallakṣaṇatvāditi hetuḥ sidhyati । samavāyo 'pīha buddhinibandhano nātmānupalabdheḥ । kāryakāraṇabhāvastu pratyakṣānupalambhasādhano nāpratyakṣaḥ । ātmanīti kutastadātmatvatatprasūtī yataḥ ।

<h2 id='608,v'>608,v <small><small>(<a href='docExplore?doc_id=PVA_608,v_608,viii'>PVA_608,v_608,viii</a>)</small></small></h2>

	te cātyantuparokṣasya dṛṣṭyadṛṣṭī na sidhyataḥ ॥ 210 ॥

<h2 id='608,vi'>608,vi <small><small></small></small></h2>

na ca ghaṭādau nairātmyaṃ yataḥ ।

<h2 id='608,vii'>608,vii <small><small></small></small></h2>

	atyantaṃ na parokṣatve'nupalabdherabhāvāvit ।
	ātmano'sambhavābhāve kathaṃ tadvyāptatāgatiḥ ॥ 497 ॥ (PVA)

<h2 id='608,viii'>608,viii <small><small></small></small></h2>

upalabdhilakṣaṇaprāptasya〈hi〉bhavato'nvayavyatirekau kāraṇavyāpakatvasādhakau na cātmopalambhaḥ tataḥ kathantasya kāraṇavyāpakabhāvaḥ । tadabhāve ca na prāṇādistadātmā tatprasūta iti ca 〈na〉 sidhyati । api ca ।

<h2 id='608,ix'>608,ix <small><small>(<a href='docExplore?doc_id=PVA_608,ix_608,xi'>PVA_608,ix_608,xi</a>)</small></small></h2>

	anyatrādṛṣṭarūpasya ghaṭādau neti vā kutaḥ ।
	ajñātavyatirekasya vyāvṛttivyāpitā kutaḥ ॥ 211 ॥

<h2 id='608,x'>608,x <small><small></small></small></h2>

yo hyanyatra dṛśyate deśe kāle vā sa idānīmatra vā nāstīti pratīyata iti sakalasya jagataḥ pratītiḥ । yastu na jātucit pratīterviṣayaḥ sa nāstyatreti kuta ullekhaḥ ।

<h2 id='608,xi'>608,xi <small><small></small></small></h2>

	na hyadṛṣṭe pravarttante vitarkkāḥ kasyacit kvacit ।
	tādātmyapratiṣedhastu sarvāpekṣaḥ paraṃ yadi ॥ 498 ॥ (PVA)

<h2 id='608,xiii'>608,xiii <small><small>(<a href='docExplore?doc_id=PVA_608,xiii_608,xiv'>PVA_608,xiii_608,xiv</a>)</small></small></h2>

vitarkko hi dṛṣṭa eva kvacidaparatrādṛśyamāne pravarttatesti na veti । neti tu kuto niścayaḥ । yadi paramayamātmā na bhavatīti tādātmyaniṣedhamātraṃ । na tu ghaṭādāvātmā nāstīti niścayaḥ । vyāpitāyāntu sutarāmeva ।

<h2 id='608,xiv'>608,xiv <small><small></small></small></h2>

	tadviviktopalambhena yadyātmā neti niścayaḥ ।
	ghaṭādau jīvataḥ kāryapyasau neti bhavatvasau ॥ 499 ॥ (PVA)

<h2 id='608,xv'>608,xv <small><small>(<a href='docExplore?doc_id=PVA_608,xv'>PVA_608,xv</a>)</small></small></h2>

yathā vyatiriktatayā ghaṭādirupalabhyamāno nirātmaka iti gamyate jīvaccharīramapi tathā syāt । nahi tadapi tadviviktatayā nopalabhyate 〈।〉 tasmādupalabhyatā'bhāvādātmano na ghaṭādau nāstitā gatiḥ । tenātmano'jñātavyatirekasya vyāvṛttivyāpitā prāṇādyabhāvavyāvṛttivyāpitātmanaḥ kutaḥ । yasya hi vyāvṛttiryadvyāvṛttyā vyāptā tadvyāvṛttistena vyāpyate । na cātmavyāvṛttirasiddhā prāṇādyabhāvena vyāpteti jñāyate tataḥ kathaṃ prāṇādyabhāvavyāvṛttirātmanā vyāptā sidhyati । yena prāṇādyabhāvavyāvṛtterātmasiddhiḥ । tasmānnātra vyatirekaniścayaḥ ।

<h2 id='608,xvi'>608,xvi <small><small>(<a href='docExplore?doc_id=PVA_608,xvi_609,iv'>PVA_608,xvi_609,iv</a>)</small></small></h2>

nanu yathā ghaṭādau na prāṇādaya iti pratīyate tathātmā nāstīti kimiti na pratītiḥ । viṣama upanyāsaḥ । yataḥ ।

<609>

<h2 id='609,i'>609,i <small><small></small></small></h2>

	prāṇādeśca kvacid dṛṣṭyā sattvāsattvaṃ pratīyate ।

<h2 id='609,ii'>609,ii <small><small></small></small></h2>

nānupalambhamātrāt ।

<h2 id='609,iii'>609,iii <small><small></small></small></h2>

	tathātmā yadi dṛśyeta sattvāsattvaṃ pratīyate ॥ 213 ॥

<h2 id='609,iv'>609,iv <small><small></small></small></h2>

upalabdhilakṣaṇaprāpteḥ prāṇādīnāmabhāvapratītirajīvaccharīre । nanvevamātmeti viparyayaḥ । api ca । santu nāma nirātmakā ghaṭādayaḥ tathāpi nātmā prasidhyati prāṇādyabhāvānivṛttyā ।

<h2 id='609,v'>609,v <small><small>(<a href='docExplore?doc_id=PVA_609,v_609,vii'>PVA_609,v_609,vii</a>)</small></small></h2>

nanu yadyātmā jīvaccharīre na bhavet prāṇādīnāmapyasambhavaḥ । ātmābhāvasyaprāṇādinivarttakatvasya ghaṭādau dṛṣṭatvāt । na 〈।〉 anyābhāvasya nivarttakatvāt । tathā hi ।

<h2 id='609,vi'>609,vi <small><small></small></small></h2>

	yasya hetorabhāvena ghaṭe prāṇo na dṛśyate ।
	dehe 'pi yadyasau na syād yukto dehena sambhavaḥ ॥ 213 ॥

<h2 id='609,vii'>609,vii <small><small></small></small></h2>

buddhiprayatnādayo 'pi ghaṭādau na santyeva । tatkintadabhāvāt prāṇādinivṛttirathātmana iti kaḥ khalvatra bhavataḥ sandehāpohahetuḥ 〈।〉 tatra yasya buddhyādeḥ kāra〈ṇa〉syābhāvena ghaṭe na dṛśyate prāṇādiḥ sa eva yadi dehe na syāt syāt prāṇādivirahaprasaṅgaḥ । na ca buddhyādayo na santi tatkathaṃ prāṇādinivṛttiprasaṅgaḥ ।

<h2 id='609,viii'>609,viii <small><small>(<a href='docExplore?doc_id=PVA_609,viii_609,xiv'>PVA_609,viii_609,xiv</a>)</small></small></h2>

atha nairātmyena sādharmyamasti jīvaccharīraghaṭādīnāṃ 〈।〉 yadi nāma buddhyādisadbhāvāsadbhāvakṛtaṃ vaidharmyamapi tathāpi nirātmatvād ghaṭādivajjīvaccharīramapi prāṇādivirahi । aprāṇādivirahidharmatayā vā sātmakaṃ ।

<h2 id='609,ix'>609,ix <small><small></small></small></h2>

atrocyate ।

<h2 id='609,x'>609,x <small><small></small></small></h2>

	bhinne 'pi kiñcit sādharmyād yadi tattvaṃ pratīyate ।

<h2 id='609,xi'>609,xi <small><small></small></small></h2>

tadā ।

<h2 id='609,xii'>609,xii <small><small></small></small></h2>

	prameyatvād ghaṭādīnāṃ sātmatvaṃ kinna mīyate ॥ 214 ॥

<h2 id='609,xiii'>609,xiii <small><small></small></small></h2>

na hyevamapi kiñcinmātrasādharmyannāsti ।

<h2 id='609,xiv'>609,xiv <small><small></small></small></h2>

	aniṣṭañcetpramāṇaṃ hi sarveṣṭhīnānnibandhanaṃ ।
	bhāvābhāvavyavasthāṃ kaḥ karttuntena vinā prabhuḥ ॥ 215 ॥

<h2 id='609,xv'>609,xv <small><small>(<a href='docExplore?doc_id=PVA_609,xv_609,xvii'>PVA_609,xv_609,xvii</a>)</small></small></h2>

nahīcchayā pramāṇaṃ । api tu yatra pramāṇasambhavastatra prekṣāvadicchā । nāniṣṭamapi pramāṇānītaṃ viparyeti । svātantryeṇa hīcchānirapekṣaṃ pramāṇaṃ yuktaṃ । anyathecchayā pramāṇasya svātantryeṇa vinā bhāvābhāvavyavasthā na syāt । vādīcchayā viṣayabhūtasādhyapratipādanaṃ prativādīcchayā parityāga iti na bhāvābhāvavyavasthā〈'〉saṃkaraḥ ।

<h2 id='609,xvi'>609,xvi <small><small></small></small></h2>

te 'pi tarhi buddhyādaya ātmābhāvena syuriti pratipādayāmaḥ । tato yaduktaṃ buddhyādi sadbhāve na prāṇādinivṛttiriti tadayuktaṃ ।

<h2 id='609,xvii'>609,xvii <small><small></small></small></h2>

nāyuktaṃ 〈।〉 anyeṣāmeva tatra pravarttakatvāt । yadyātmābuddhyādīnāṃ pravarttakatayā niścito yuktaṃ nivarttamāno nivarttaka iti । na caivaṃ yataḥ ।

<610>

<h1 id='3.1.5.3.3'>3.1.5.3.3</h1>

<(3) smṛticchāyatnajaḥ prāṇanimeṣādiḥ—>

<h2 id='610,i'>610,i <small><small>(<a href='docExplore?doc_id=PVA_610,i_610,iii'>PVA_610,i_610,iii</a>)</small></small></h2>

	smṛtīcchāyatnajaḥ prāṇanimeṣādistadudbhavaḥ ।
	viṣayendriyavittibhyastāḥ svajātisamudbhavāḥ ॥ 316 ॥
	anyonyapratyayāpekṣā anvayavyatirekabhāk ।
	etāvatyātmabhāvoyamanavasthānyakalpane ॥ 217 ॥

<h2 id='610,iii'>610,iii <small><small></small></small></h2>

kvacidaniṣṭe tadanyatra vā smṛtiricchāprayatnaśca । tataḥ prāṇanimeṣādayaḥ pravarttante । smṛtyādīnāṃ kuta iti cet । viṣayendriyāyattavittibhyastāḥ svajātisamudbhavāḥ । viṣayasya viṣaya eva pūrvakastathendriyavityoranyonyayapratyayāpekṣitayā । etāvati hetupratyayakalāpe'yamātmabhāvaḥ pratibaddhaḥ kimapareṇānupayoginā ।

<h2 id='610,iv'>610,iv <small><small>(<a href='docExplore?doc_id=PVA_610,iv'>PVA_610,iv</a>)</small></small></h2>

nanu smṛtiḥ pūrvaparānusandhānarūpātmānaṃ vinā na bhavati । tathā hi । yena dṛṣṭaṃ sa eva smarttā na hyanyadṛṣṭamanyasya smaraṇaviṣayaḥ । nanvidamapi vyatirekamātrameva kathamato 'pi prasiddhiḥ । na hi smaraṇamekatve dṛṣṭaṃ pūrvāparayorekatvasya pratyakṣeṇāpratipatteḥ 〈।〉 smaraṇasya cāpramāṇatvāt । yadyapi pareṇopalabdhaṃ na smaryate pariviśeṣeṇa smariṣyate 〈।〉 nahi para ityeva sarvaḥ samānaḥ 〈।〉 svahetutastathābhūtaḥ sa jāto yena sa eva smaraṇasya heturnāparaḥ kāryakāraṇabhāvaniyamāt । na hyātmetyeva smaraṇam 〈।〉 api tu pāṭavābhyāsasambhavisantānabhāvādanyathā tadā smaraṇaprasaṅgaḥ ।

<h2 id='610,v'>610,v <small><small>(<a href='docExplore?doc_id=PVA_610,v_610,viii'>PVA_610,v_610,viii</a>)</small></small></h2>

nanu naivamucyate ātmani sati smaraṇameva । yadi smaraṇamātmanyeva sati ātmāntare smaraṇābhāvāt ।

<h2 id='610,vi'>610,vi <small><small></small></small></h2>

naitadapi samyak । yataḥ ।

<h2 id='610,vii'>610,vii <small><small></small></small></h2>

	tadvikāravikāritvādanvayavyatirekataḥ ।
	kāryakāraṇabhāvoyamanyathā na vyavasthitiḥ ॥ 500 ॥ (PVA)

<h2 id='610,viii'>610,viii <small><small></small></small></h2>

pūrvānubhavābhyāsānvayavyatirekānuvidhāyinī smṛtistadvikāravikāriṇī ceti nātmā kāraṇam ।

<h2 id='610,ix'>610,ix <small><small>(<a href='docExplore?doc_id=PVA_610,ix_610,xii'>PVA_610,ix_610,xii</a>)</small></small></h2>

atha nityavyāpinā vinā na bhavati । tathā sati kālādīnāmapi kāraṇatvaprasaṅgo viśeṣābhāvāt 〈।〉 athānubhavitṛsmartṛtvena vinā na bhavati ।

<h2 id='610,x'>610,x <small><small></small></small></h2>

tadetadasat ।

<h2 id='610,xi'>610,xi <small><small></small></small></h2>

	smaraṇanubhavābhyāṃ hi smartānubhavitā ca yaḥ ।
	kalpyate vyomni tadbhāvaḥ kathannetyavagamyate ॥ 501 ॥ (PVA)

<h2 id='610,xii'>610,xii <small><small></small></small></h2>

smaraṇānubhavānyathānupapattyā hi smarttānubhavitā ca kalpyate kaścit । na tvākāśādivyatiriktaḥ । tathā ca ekaḥ kaścidastīti kalpyatāṃ । sa ca nākāśādivilakṣaṇo vyāpinityatva〈āmūrtta〉tvādinā viśeṣābhāvāt 〈।〉 athāhamiti karttṛtvena pratīyamāna ātmā nāmurttatvamātraṃ ।

<h2 id='610,xiii'>610,xiii <small><small>(<a href='docExplore?doc_id=PVA_610,xiii_611,iv'>PVA_610,xiii_611,iv</a>)</small></small></h2>

nanvahamiti pratyaye śarīrameva pratibhātyahaṃ devadatto gārgyaḥ kṛṣṇa iti । śarīramanityamiti cet । na । śarīrāvasthā anityāḥ । avasthātā tu paralokādau na bhinna iti

<611>

<h2 id='611,i'>611,i <small><small></small></small></h2>

varameṣaiva kalpanā 〈।〉 na tu vyatiriktasya śarīrādhiṣṭhānameva ca smaraṇādiḥ pratīyate nāmūrttādhiṣṭhitaṃ । atha nityastāvatpratipattā siddhaḥ । śarīramanyaddheti kimapareṇa vicāreṇa ।

<h2 id='611,ii'>611,ii <small><small></small></small></h2>

tadapyasat ।

<h2 id='611,iii'>611,iii <small><small></small></small></h2>

	avasthāsaṃhatiryasmādaparasyāpravedanāt ।
	śarīramata evāsmatpakṣasiddhirabādhitā ॥ 502 ॥ (PVA)

<h2 id='611,iv'>611,iv <small><small></small></small></h2>

api ca ।

<h2 id='611,v'>611,v <small><small>(<a href='docExplore?doc_id=PVA_611,v_611,x'>PVA_611,v_611,x</a>)</small></small></h2>

	nityarūpe'vikāryehi smaraṇānubhavau kutaḥ ।
	yadi smarttā tadevāsya sadā rūpaṃ kutorthavit ॥ 503 ॥ (PVA)
	sukhādinā vikāresya nityatāpi na yujyate ।
	sukhādinā'vikāresya na yuktā sukhitāditā ॥ 504 ॥ (PVA)
	smaraṇantu phalaṃ yasmādanubhūteḥ tato na kim ।
	athāhamiti vijñānānna hetuphalamātrakaṃ ॥ 505 ॥ (PVA)
	tathā hi pūrvadṛggrāhyamahaṃ smṛtyārthaniścitaṃ ।
	pratyemīti janaḥ sarvaḥ karttṛtvamavagacchati ॥ 506 ॥ (PVA)

<h2 id='611,ix'>611,ix <small><small></small></small></h2>

tadasat । yasmāt 〈।〉

<h2 id='611,x'>611,x <small><small></small></small></h2>

	pūrvadṛṣṭaṃ smarāmīti naivātmodayamātrataḥ ।
	pramāṇaṃ pratyayaḥ sarvastathā satyasamañjasaṃ ॥ 507 ॥ (PVA)

<h2 id='611,xi'>611,xi <small><small>(<a href='docExplore?doc_id=PVA_611,xi'>PVA_611,xi</a>)</small></small></h2>

yadyātmanaḥ kāraṇatāmātrāt pratyayaḥ pramāṇaṃ sarvaḥ pramāṇaṃ bhavediti sakalameva sakalasya siddhimat tato mahadasamañjasaṃ । tasmādanupahatāśrayeṇa yadutpadyate tadeva pramāṇaṃ । tathā ca sati cakṣurādijanitaḥ pratyayo nānusaṃhinaṃ paricchinattīti kathanekatāgamaḥ pūrvāparayoḥ sattyaḥ syāt । yena smaraṇena cāsya sāmarthyaṃ sandhāne cāpi vidyata iti vacaḥ sattyatāṃ yāyāt । nahi pramāṇabhūtaṃ pratyayaṃ vinātmānamanyadvānusaṃhitaṃ pratyetyātmā । tato'haṃ smarāmīti samvṛtimātrakametat । ataḥ sāmvṛtenaivātmanā sakalaṃ samañjasameva । api ca ।

<h2 id='611,xii'>611,xii <small><small>(<a href='docExplore?doc_id=PVA_611,xii_611,xiv'>PVA_611,xii_611,xiv</a>)</small></small></h2>

	śrāvaṇatvena tattulyaṃ prāṇādivyabhicārataḥ ।
	na tasya vyabhicāritvāt vyatireke 'pi cetkathaṃ ॥ 218 ॥
	nāsādhyādeva viśleṣastasya nanvevamucyate ।
	sādhyenuvṛttya bhāvorthāttasyānyatrāpyasau samaḥ ॥ 219 ॥

<h2 id='611,xiv'>611,xiv <small><small></small></small></h2>

nahi śrāvaṇatvasya prāṇādeśca viśeṣaḥ । vyatirekasya kevalasyobhayatra samānatvāt । tata ekasya vyabhicāritā'nyasya neti koyaṃ nyāyaḥ ।

<h2 id='611,xv'>611,xv <small><small>(<a href='docExplore?doc_id=PVA_611,xv'>PVA_611,xv</a>)</small></small></h2>

nanu na vyatirekasya samānatvaṃ viṣayabhedāt । śrāvaṇatvaṃ hi sapakṣavipakṣābhyāmapi vyāvarttate । na prāṇādirasādhyādeva vyāvṛtteḥ । nanu sapakṣādapi vyāvṛttaṃ śrāvaṇatvamiti sapakṣānugamābhāvaḥ pratipādyate । sa prāṇāderapi samāna eva nahi tasyāpi sapakṣāsthitā sapakṣabhāvābhāvopanyāsastatkvopayogī । tathā hi ।

<h2 id='611,xvi'>611,xvi <small><small>(<a href='docExplore?doc_id=PVA_611,xvi_611,xvii'>PVA_611,xvi_611,xvii</a>)</small></small></h2>

	asādhyādeva viccheda iti sādhyestitocyate ।
	arthāpattyā'ta evoktamekena dvyadarśanaṃ ॥ 220 ॥

<h2 id='611,xvii'>611,xvii <small><small></small></small></h2>

niyamenāvadhāraṇamavadhāryamāṇaviparya〈ya〉 sādhanamanyathā yadyasādhyādeva vicchedaḥ sapakṣādapi syāttadavadhāraṇamapārthakaṃ । ata eva bhavadbhirapi arthāpatyaikena dvyadarśanaṃ ato vākyādasādhyādeva viccheda iti kṛtaṃ ।

<612>

<h2 id='612,i'>612,i <small><small>(<a href='docExplore?doc_id=PVA_612,i_612,iii'>PVA_612,i_612,iii</a>)</small></small></h2>

	īdṛgavyabhicārotonanvayeṣu na sidhyati ।

<h2 id='612,ii'>612,ii <small><small></small></small></h2>

yo hya vyabhicāronvayena vyāpto'vadhāraṇalakṣaṇaḥ । sa kathaṃ vyāpakānvayābhāve bhavet । athavā'sādhyādeva vikcheda iti । nedamanvayapratītimantareṇa pratīyate । nahi sakalavipakṣadarśanasambhavaḥ । anvayadvāreṇa tu sambhavati ।

<h2 id='612,iii'>612,iii <small><small></small></small></h2>

	ātmani pratibaddhatvādanyasmād vinivarttate ।
	anivṛttastadanyasmāt kathantatra nibadhyate ॥

<h2 id='612,iv'>612,iv <small><small>(<a href='docExplore?doc_id=PVA_612,iv_612,vii'>PVA_612,iv_612,vii</a>)</small></small></h2>

atha sādhyestitā nāsti nāstitā tarhi prāpteti kathamasāghyādevetyavyabhicāraḥ । yataḥ ।

<h2 id='612,v'>612,v <small><small></small></small></h2>

	pratiṣedhaniṣedhaśca vidhānāt kīdṛśo'paraḥ ॥ 221 ॥

<h2 id='612,vi'>612,vi <small><small></small></small></h2>

asādhya eva nāstīti yadavadhāraṇaṃ tatsādhye nāstitvaṃ niṣedhati । asādhya eva nāsti sādhye tu na nāstīti pratiṣedhaniṣedhane vidhānameva pratipādayet । atha 〈।〉

<h2 id='612,vii'>612,vii <small><small></small></small></h2>

	nivṛttirnnāsataḥ sādhyādasādhyeṣveva no tataḥ ।
	neti saiva nivṛttiḥ kiṃ nivṛtterasato matā ॥ 222 ॥

<h2 id='612,viii'>612,viii <small><small>(<a href='docExplore?doc_id=PVA_612,viii'>PVA_612,viii</a>)</small></small></h2>

atha prāṇādihetoḥ sapakṣābhāvānna tato nivarttanaṃ । nahyasato nivarttanaṃ śakyaṃ । apādānatvābhāvāt । na cāsannāma kiñcat yato nivarttanaṃ pratīyeta । yadya 〈sa〉 to na nivṛttiḥ । nivṛttinivṛttiḥ kathaṃ । sāpi neti cet । nanu nivṛttinivṛtternniṣedhe nivṛttinivṛttinivṛttiḥ kathamasata ityanavasthānādapratipattiḥ । pratiṣedho nivṛttiriti caika evārthaḥ । yadeva nivṛtti nivṛttiṃ pratyadhikaraṇaṃ tadeva nivṛttiṃ pratyapādānaṃ ।

<h2 id='612,ix'>612,ix <small><small>(<a href='docExplore?doc_id=PVA_612,ix_612,x'>PVA_612,ix_612,x</a>)</small></small></h2>

nanu yena saṃyogaḥ samasti tadviyogepādānaṃ । na cābhāvena saṃyogaḥ । yena na sambhavati sa kiṃ sutarāṃ nāpādānaṃ ।

<h2 id='612,x'>612,x <small><small></small></small></h2>

	viśleṣamātrepādānaṃ na saṃyoge satītyapi ।
	sadaiva pāpād virata ityetat kathamanyathā ॥ 508 ॥ (PVA)
	buddhyā saṃbhāvanā tatra yadyatrāpi na ki〈m〉matā ।
	atostu sutarāmeva tasyāpādānatā gatiḥ ॥ 509 ॥ (PVA)

<h2 id='612,xii'>612,xii <small><small>(<a href='docExplore?doc_id=PVA_612,xii_612,xv'>PVA_612,xii_612,xv</a>)</small></small></h2>

yatra sortho na sambha 〈va〉 ti kadācit sutarāmeva tattasyāpādānaṃ । yataḥ ।

<h2 id='612,xiii'>612,xiii <small><small></small></small></h2>

	nivṛttyabhāvastu vidhirvastubhāvo 'sato 'pi san ।
	vastvabhāvastu nāstīti paśya bāndhvavijambhitam ॥ 223 ॥

<h2 id='612,xiv'>612,xiv <small><small></small></small></h2>

asatyabhāvo neti nivṛttyabhāvo vidhireva vastubhāvalakṣaṇaḥ । so'sato 'pyasti । abhāvastvabhāve yuktarūpo 'pi nāsti viparyaye 'pītara iti kimanyadvāndhyaviceṣṭitāt । yataḥ ।

<h2 id='612,xv'>612,xv <small><small></small></small></h2>

	anyonyaparihāreṇa sthitirvidhiniṣedhayoḥ ।
	prakārāntaratābhāvādubhayannetyayuktimat ॥ 510 ॥ (PVA)

<h2 id='612,xvi'>612,xvi <small><small>(<a href='docExplore?doc_id=PVA_612,xvi_613,i'>PVA_612,xvi_613,i</a>)</small></small></h2>

asati bhāve'sattvaṃ niyamabhāvīti tadeva nivṛttirapi vyapadiśyate । nahi tatrāvidyamānamanivṛttantataḥ । avidyamānamapi tatra naivādhikaraṇatvasyāyogāt । na vidyamānatā'bhāva eva tatrābhāvaḥ । so 'pi neti cet । na 〈।〉 anyonyābhāvarūpatvād bhāvābhāvayoḥ kutaḥ pratiṣedho dvayorapi । bhāvo hi niyamenābhāvavyavacchedena tattvaṃ pratilabhate । abhāve hi na bhāvassyāditi yato bhāvo'bhāvād vyāvṛttastatastannivṛttau niyamena bhāvī । anyathā bhāvanivṛttāvapi yadi na bhavet na bhavedeva । tathā hi ।

<613>

<h2 id='613,i'>613,i <small><small></small></small></h2>

	yadi bhāvo 〈nābhāve〉 na bhāva eva pratīyate ।
	abhāvo yadi nāstyeva tato bhāvaḥ pratīyate ॥ 511 ॥ (PVA)
	so 'pi na pratiṣedhaḥ sonupalabdherasattvataḥ ।
	dvayorasattve'bhāvasya na sattvaṃ vinivāritam ॥ 512 ॥ (PVA)

<h2 id='613,iii'>613,iii <small><small>(<a href='docExplore?doc_id=PVA_613,iii'>PVA_613,iii</a>)</small></small></h2>

yadyapi bhāvābhāvyordvayorapyasattvantathāpi bhāvasyāsattvamanivāritameva । evaṃ hi bhāvasyāsattvaṃ yadi bhāvo na bhavati । tathā'bhāvasyāpyasattvaṃ bhavedya 〈dya〉 bhāvo na bhavati । bhāvasyānavagamane sa evābhāvaḥ pratīyate । tasmāt pratiṣedhaḥ pravarttamāna eva tadviviktopalambhalakṣaṇaḥ pratyakṣeṇa vidhibahirbhāvena vyavasthāpyate 〈।〉 tata ekapramāṇavṛttyaivānyathātve'nyathābhāvavyavasthāpanaṃ । na prakārāntarasambhavaḥ । yattatra pratyakṣenāntaryātaṃ tatsarvamanyadeva bhāvarūpagrāhiṇā ca pratyakṣeṇa । tatra yanna tādrūpyeṇa paricchidyate । tasya tena rūpeṇābhāva eva na prakārāntaratā । abhāve 'pi paricchidyamāne yaḥ tathā na paricchidyate sa bhāva eveti kutaḥ prakārāntaraṃ । bhavatu prakārāntarābhāvaḥ । sa tu bhāvobhāvo vā 'bhāve neti sādhikaraṇatā na paricchettuṃ śakyā tasyaivāparicchedāt । na hyasan paricchettuṃ śakyaḥ ।

<h2 id='613,iv'>613,iv <small><small>(<a href='docExplore?doc_id=PVA_613,iv_613,vi'>PVA_613,iv_613,vi</a>)</small></small></h2>

tadasat । yataḥ ।

<h2 id='613,v'>613,v <small><small></small></small></h2>

	nivṛttiryadi tasminna hetorvṛttiḥ kimiṣyate ।
	sāpi na pratiṣedhoyaṃ nivṛttiḥ kinniṣidhyate ॥ 224 ॥

<h2 id='613,vi'>613,vi <small><small></small></small></h2>

bhavantameva tāvat paryanuyuṃjmahe 〈।〉 yadi tasmādasataḥ sapakṣānna nivṛttiḥ kimvṛttirbhaviṣyati । na prakārāntaramastīti । evaṃ hi nivṛttirabhāvarūpā na bhavati । yadi bhāvaḥ syād vṛttirūpaḥ 〈।〉 sāpi neti cet । na nivṛttā tarhi nivṛttiryato'yameva bhavet pratipāditaḥ । pratiṣedho nivṛttistataḥ kinniṣidhyate । nahi pratipāditaṃ tadeva ca niṣiddhaṃ bhavituṃ yuktam । tasmād vṛttiniṣedha eva nivṛttiriti na niṣedhastasyāḥ ।

<h2 id='613,vii'>613,vii <small><small>(<a href='docExplore?doc_id=PVA_613,vii_613,x'>PVA_613,vii_613,x</a>)</small></small></h2>

athādhikaraṇatayā na tasya pratītiḥ apādānatayā veti na tasmānnivṛttirityucyate ।

<h2 id='613,viii'>613,viii <small><small></small></small></h2>

atrocyate ।

<h2 id='613,ix'>613,ix <small><small></small></small></h2>

	vidhānaṃ pratiṣedhañca muktvā śābdosti nāparaḥ ।
	vyavahāraḥ sa cāsatsu neti prāptātra mūkatā ॥ 225 ॥

<h2 id='613,x'>613,x <small><small></small></small></h2>

yadi kaścit paryanuyuṃkte bhavantaṃ nanu prāṇādiḥ sapakṣe na dṛśyate । tato nivṛttastasmādasādhāraṇaḥ kathamagamakaḥ । tathātve cāśrāvaṇatvamapi gamakaṃ syāt । tato niyamenāsati sapakṣe na nivṛttiriti vaktavyamanyathā mūkatātra prāptā ।

<h2 id='613,xi'>613,xi <small><small>(<a href='docExplore?doc_id=PVA_613,xi_613,xii'>PVA_613,xi_613,xii</a>)</small></small></h2>

athāpi bhavedevameva bhavatu । na svayamapi kathañcit paricchedasambhavāt । vacanaṃ nivārayituṃ śakyaṃ na buddhiḥ 〈।〉 avaśyameva kathañcit pratipattavyaṃ । api ca । yadyabhāvo nādhikaraṇatvenāpādānatvena vā pratyetuṃ śakyaḥ । sadā sarvātmanaiva vyavahārocchedaḥ । yataḥ ।

<h2 id='613,xii'>613,xii <small><small></small></small></h2>

	satāñca na niṣedhosti so'satsu ca na varttate ।
	jagatyanena nyāyena nañarthaḥ pralayaṅgataḥ ॥ 226 ॥

<h2 id='613,xiii'>613,xiii <small><small>(<a href='docExplore?doc_id=PVA_613,xiii_614,i'>PVA_613,xiii_614,i</a>)</small></small></h2>

nañartho'bhāva eva tataścābhāvasyāparicchede kathantasya prayogaḥ । yataḥ ।

<h2 id='613,xiv'>613,xiv <small><small></small></small></h2>

	buddhistenābhidheyena vācakaṃ viniyujyate ।
	tasya pratītaye'bhāvadvyametanna sambhavi ॥ 513 ॥ (PVA)

<614>

<h2 id='614,i'>614,i <small><small></small></small></h2>

yadyabhāvamātraṃ viṣayīkriyate । vyarthaka eva prayogo nañaḥ । anirūpitaviṣayasya najo'prayogāt । prayoge vā na prayojanaṃ । atha yasyābhāvaḥ sa viṣayīkarttavyaḥ । tathā sati kathaṃ pratīyamānasyaivābhāvaḥ । athānyathā pratīyatenyathābhāvaḥ । tathā hi । santa eva kenaciddeśādiyogena niṣidhyante ।

<h2 id='614,ii'>614,ii <small><small>(<a href='docExplore?doc_id=PVA_614,ii_614,iv'>PVA_614,ii_614,iv</a>)</small></small></h2>

atrocyate ।

<h2 id='614,iii'>614,iii <small><small></small></small></h2>

	deśakālaniṣedhaśced yathāsti na niṣidhyate ।
	na tathā na yathā sosti tathāpi na niṣidhyate ॥ 227 ॥

<h2 id='614,iv'>614,iv <small><small></small></small></h2>

idānīmihānena rūpeṇa nāstītyapi na śakya eva niṣedhaḥ । tathāhi । yad rūpaṃ yaḥ kālo yo deśaḥ sa yadyasti kathanniṣidhyate । atha nāsti na buddhyā viṣayīkaraṇasambhavo 〈'〉bhāvasya paricchettumaśakyatvāt । atha viṣayīkriyate tathā satyadhikāraṇāditayāpi । anyathā viṣayīkarttumaśakyatvāt । avaśyaṃ hi kārakabhāvena paricchedonyathā〈'〉sambhavāt । atra deśe nāstīti yadyadhikaraṇabhāvosti viṣayīkṛtaḥ । kathamabhāvaḥ । 〈athābhāvaḥ〉 athaṃ viṣayīkaraṇaṃ ।

<h2 id='614,v'>614,v <small><small>(<a href='docExplore?doc_id=PVA_614,v_614,vii'>PVA_614,v_614,vii</a>)</small></small></h2>

atha pratiṣeṣyamāno 'pyaniṣedhaḥ kriyate tathā sati sapakṣāropeṇāpi sapakṣād vinivarttanamastyeveti kathaṃ sapakṣādavyāvṛttiḥ । tena vidhiniṣedhavyavahāro na bāhyāśrayaḥ sambhavati । ato vyavahārocchedaḥ ।

<h2 id='614,vi'>614,vi <small><small></small></small></h2>

nanu vidhivyavahāraḥ sambhavati 〈। ato na vyavahārocchedaḥ ।〉 na 〈।〉 viṣayīkṛtasya vidhānābhāvāt । ghaṭostīti yadi sattvena parigrahastadeva vidhānaṃ kiṃ punarastīti vidhānena । athāsattvena tato virodhāt nāsadastīti vidhātuṃ śakyaṃ ।

<h2 id='614,vii'>614,vii <small><small></small></small></h2>

	sattvena cet paricchedo vidhistatra nirarthakaḥ ।
	asattvena paricchede vidhistatra nirarthakaḥ ॥ 514 ॥ (PVA)

<h1 id='3.1.5.3.4'>3.1.5.3.4</h1>

<(4) vidhiniṣedhavyavasthā—>

<h2 id='614,viii'>614,viii <small><small>(<a href='docExplore?doc_id=PVA_614,viii_614,x'>PVA_614,viii_614,x</a>)</small></small></h2>

asattvena paricchedādasamarthaḥ paro vidhiḥ ।

<h2 id='614,ix'>614,ix <small><small></small></small></h2>

	tasmā〈dā〉śritya śabdārthe bhāvābhāvasamāśrayaṃ ।
	abāhyāśrayamatreṣṭaṃ sarve vidhiniṣedhanam ॥ 228 ॥

<h2 id='614,x'>614,x <small><small></small></small></h2>

anyo hi pramāṇārtho'nyaśca śabdārthaḥ । bhāvābhāvasamāśrayaḥ śabdārtho natvevaṃ 〈pramārthaḥ ।〉 pramāṇārtho hi na bhāvābhāvasamāśrayaḥ । nahi pramā〈ṇā〉rthonyathā sambhavati । niyatarūpeṇa grahaṇāt ।

<h2 id='614,xi'>614,xi <small><small>(<a href='docExplore?doc_id=PVA_614,xi_614,xii'>PVA_614,xi_614,xii</a>)</small></small></h2>

	śabdāttu yādṛśī buddhirnnaṣṭe 〈'〉 naṣṭe 'pi tādṛśī ।
	bhāvābhāvāśrayastena śabdārtho na pramā tathā ॥ 515 ॥ (PVA)

<h2 id='614,xii'>614,xii <small><small></small></small></h2>

tato vikalpabuddhinirūpyamāṇo viṣayo vidhiniṣedhayoḥ । vikalpānāṃ vastuvṛttiniyamābhāvāt । na ca sarvamavikalpakamapi pramāṇaṃ । vidhirūpeṇa ced vṛttamapramāṇantatastadapramāṇatāpratipādanāya pratiṣedhaḥ । pratiṣedharūpeṇa ced vidhiḥ ।

<h2 id='614,xiii'>614,xiii <small><small>(<a href='docExplore?doc_id=PVA_614,xiii'>PVA_614,xiii</a>)</small></small></h2>

nanu yadyasau bhrānta eva pratyayaḥ । tadā tathātvenaivātmānaṃ prakaṭīkaroti । svasamvedana<615>syābhrāntatvāt । na hi svarūpamanyathā darśayituṃ śakyaṃ । svarūpahāniprasaṅgāt । anyākārapratibhāsane hi tadeva svarūpaṃ tatrāpi tathetyanavasthā bhavet । svarūpasya ca bhāve bhāvopādanatā niṣidhyate । sa ca dharmī svena rūpeṇa pratipannaḥ kathaṃ vidhiniṣedhasādhāraṇaḥ । yena tābhyāṃ sambadhyeta ।

<h2 id='615,ii'>615,ii <small><small>(<a href='docExplore?doc_id=PVA_615,ii_615,vi'>PVA_615,ii_615,vi</a>)</small></small></h2>

atrocyate ।

<h2 id='615,iii'>615,iii <small><small></small></small></h2>

	tābhyāṃ sa dharmī sambaddhaḥ khyātyabhāve 'pi tādṛśaḥ ।
	śabdapravatterastīti so 'pīṣṭo vyavahārabhāk ॥ 229 ॥

<h2 id='615,iv'>615,iv <small><small></small></small></h2>

na khalu bāhyāntara 〈sva〉 svarūpāśrayoyaṃ vyahāro'pi tu śabdā 〈rthā〉 śrayaḥ । na ca śabdād bāhyābhyantasvarūpapratītiḥ ।

<h2 id='615,v'>615,v <small><small></small></small></h2>

nanu tadvyatirekeṇāpara 〈syā〉 bhāvāt kimadhikaraṇo vidhiniṣedhavyavahāraḥ । anyāpohādhikaraṇa iti brūmaḥ । koyamanyāpoho nāma 〈।〉 yaḥ śabdāt pratīyate ।

<h2 id='615,vi'>615,vi <small><small></small></small></h2>

nanu tadevedamucyate । kaḥ pratīyata iti । na kiñcidapi । tathāpi vyavahāroyamanādivyāmohavāhī । yataḥ 〈।〉 śabdārthalakṣaṇo dharmī vidhiniṣedhābhyāṃ sambaddhaḥ prakāśate । vicāryamāṇasya bāhyasyāntarasya vā tādṛśasyābhāve 'pi । tathā coktaṃ । "rūpantasya na kiñcana" ।

<h2 id='615,vii'>615,vii <small><small>(<a href='docExplore?doc_id=PVA_615,vii'>PVA_615,vii</a>)</small></small></h2>

nanvāropitabāhyarūpaṃ । rūpantasya vidyata eva । na 〈।〉 jñānajñeyavyatirekeṇāparasyābhāvāt । bhrāntaṃ rūpamiti cet । tadapi yadi svarupeṇa pratīyate kathaṃ bhrāntaṃ । atha na pratītiviṣayaḥ kathamapratīyamānamastīti śakyamadhyavasātuṃ । paścād bhrāntatā jñāyata iti cet । prathamantarhi svarūpeṇa na pratīyate । kathamastīti vyavasthāviṣayaḥ । pararūpeṇa pratipattau pratipattyantaraṃ bhrāntaṃ । na sa ityanavasthā ।

<h2 id='615,viii'>615,viii <small><small>(<a href='docExplore?doc_id=PVA_615,viii'>PVA_615,viii</a>)</small></small></h2>

atha sattye 'pi tasmin sattyatāniścayād bhrāntatocyate । kā tasya sattyatā । arthāsaṃsparśitā । nanu tadeva tasya rūpaṃ kathamasattyatā । nahi nijarūpasthitirevāsattyatā । anyathā niścayajananādasattya iti cet । niścaya eva tarhyasattyaḥ । tena tasya jananāt so 'pyasattya eveti cet । na 〈।〉 anyathā niścayasya vāsanayā jananāt । niścayasya bhrāntatā tarhītyapi na saṅgataṃ । tasyāpi svarūpe'vasthānāt । tasmādarūpa eva śabdārthaḥ । kathantarhyastīti vyavahāraḥ । śabdavṛtterastīti vyavahriyate । śabdapravṛttilakṣaṇāddhi vyavahārādastīti pratīyatenyāpoha iti nāmnā pratyāyyate sāmānyādigrahavyāvṛttayoḥ 〈।〉 yadi tu na kiñcidityucyate tado 〈t〉 trāsaḥ syāt pareṣāṃ । ata evāha । "so 'pīṣṭo vyavahārabhāk" 〈।〉 anyathā vyavahāroccheda eva syāditi paraḥ pratikṣipet ।

<h2 id='615,ix'>615,ix <small><small>(<a href='docExplore?doc_id=PVA_615,ix_616,i'>PVA_615,ix_616,i</a>)</small></small></h2>

tathā hi ।

<h2 id='615,x'>615,x <small><small></small></small></h2>

	anyavyāvarttanaṃ śabdāt kāryakāraṇabhāvataḥ ।
	parasparāpratītānāṃ kevalaivātra vidyate ॥ 516 ॥ (PVA)

<h2 id='615,xi'>615,xi <small><small></small></small></h2>

agnimānayetyukte'nagniparihāreṇa pravarttate । pratiyantyapi pāvakaṃ śabdādavastusaṃsparśī vikalpaḥ svarūpasamvedana udayabhāgī । tataḥ pravṛttivikalpaḥ । tato gamanasvarūpānubhavaḥ । tataḥ prāptiranyathā veti vyavahāraḥ । na nāma vācyavācakabhāvaḥ kaścit ।

<616>

<h2 id='616,i'>616,i <small><small></small></small></h2>

	anyathā syāt padārthānāṃ vidhānapratiṣedhane ।
	ekadharmasya sarvātmavidhānapratiṣedhanaṃ ॥ 230 ॥
	anānātmatayā bhede nānāvidhiniṣedhavat ।
	ekadharmiṇyasaṃhāro vidhānapratiṣedhayoḥ ॥ 231 ॥

<h2 id='616,iii'>616,iii <small><small>(<a href='docExplore?doc_id=PVA_616,iii'>PVA_616,iii</a>)</small></small></h2>

yadi dharmiṇo dharmāṇāmabhedastadaikadharmasya vidhāne pratiṣedhane vā sarvadharmavidhānapratiṣe〈dha〉ne syātāṃ । nahi tasmin vihite tadātmā'vihito nāma । tasyāpyavidhānaprasaṅgāt । tathā pratiṣedhasya 〈।〉 nahi khalu govidhānaniṣedhane bhedābhāvena khaṇḍatā'bhāvāt । nahi tena śabdena pratipādite tasmiṃstadātmā'pratipādito yuktaḥ । pratipādita evāsau bhrāntyā nāvasīyate । sarvameva tarhi nāvasitamiti pratītivilopaḥ 〈।〉 na ca kiñcidavasitaṃ kiñcinneti śakyasamarthanaṃ । vibhāgasyāsattvāt । vibhāge hi satyevaṃ bhavati nānyathā । upalambha eva hi sattocyate । tadvibhāgād vibhāga eva sattāyāḥ 〈।〉 tataḥ kathamekasyaiva kiñcidavasitaṃ nāparamiti ।

<h2 id='616,iv'>616,iv <small><small>(<a href='docExplore?doc_id=PVA_616,iv_616,vii'>PVA_616,iv_616,vii</a>)</small></small></h2>

yatkiñcidetat । nanu kṣaṇikatā'viniścaye 'pi bhavati nīlanniścitaṃ । na ca dṛṣṭe'nupapannaṃ nāma । na । tatrāpi virodhāt । tathā hi ।

<h2 id='616,v'>616,v <small><small></small></small></h2>

	niścayena yadi nīlatāgatiḥ sā kṣaṇasthitividhānavarjitā ।
	nāparaiḥ kṣaṇikabhāvasādhanaṃ mānasiddhamaparairnna bādhyate ॥ 517 ॥ (PVA)

<h2 id='616,vii'>616,vii <small><small></small></small></h2>

yadi pramāṇāsiddhaṃ parapramāṇena bādhyate । anavasthā tadapyapareṇetyanāśvāsa eva । atha yadi nāma nīlaniścayasya kṣaṇikatāyāmapravarttanaṃ tathāpi na tena kṣaṇikatā bādhyate nāpi tatsādhanena nīlaniścayaḥ samuccayena dvayorapi pravarttanāt । trayo hi yogāḥ samuccayo vikalpo bādhanamiti । samuccayo nīlamidamutpalañca dharmayoḥ samuccayāta । vikalpaḥ sthāṇuḥ puruṣoveti dvayorekatrāsambhavāt । bādhanaṃ sarppo rajjuriti sarppatā 〈'〉 sambhavāt । ta 〈da〉 tra nīlanvakṣaṇika vasamuccaye ko doṣaḥ ।

<h2 id='616,viii'>616,viii <small><small>(<a href='docExplore?doc_id=PVA_616,viii_616,xi'>PVA_616,viii_616,xi</a>)</small></small></h2>

atrocyate ।

<h2 id='616,ix'>616,ix <small><small></small></small></h2>

	bādhalakṣaṇayogena kathamatra samuccayaḥ ।
	na bādhyaṃ bādhakenaiva samuccetuṃ kvacit kṣamaṃ ॥ 518 ॥ (PVA)

<h2 id='616,x'>616,x <small><small></small></small></h2>

niścayo hi nīlatāyāḥ kṣaṇikatāparihāreṇa yadi syād bādhitaiva kṣaṇikatā bhavet । tadviviktarūpagrahaṇāt । viviktarūpapratipādanameva hi bādha〈naṃ〉 ।

<h2 id='616,xi'>616,xi <small><small></small></small></h2>

nanu nedamatreti bādhanamabhāvapramāṇena । na ca pratyakṣaṃ kasyacid bādhakaṃ ।

<h2 id='616,xii'>616,xii <small><small>(<a href='docExplore?doc_id=PVA_616,xii_616,xiv'>PVA_616,xii_616,xiv</a>)</small></small></h2>

na yuktametat । yataḥ ।

<h2 id='616,xiii'>616,xiii <small><small></small></small></h2>

	nati niścaya evāyaṃ na pramāṇaṃ phalaṃ hi saḥ ।
	tadviviktopalambhastu pramāṇaṃ niścayastataḥ ॥ 519 ॥ (PVA)

<h2 id='616,xiv'>616,xiv <small><small></small></small></h2>

na khalvayaṃ niścayaḥ svatantraṃ pramāṇaṃ । pratyakṣapramāṇānusārī khalvayaṃ । nāsyānyathābhāvaḥ । yadi nāma kathañcid viviktapratyayodaye 'pi nodayamāsādayati । tathāpi tadyogyatayaiva tasya niṣedhaḥ । etaccottaratra pratipādayiṣyāmaḥ । tatra yadi nīlaṃ kṣaṇikaparihāreṇa

<617>

<h2 id='617,i'>617,i <small><small>(<a href='docExplore?doc_id=PVA_617,i_617,ix'>PVA_617,i_617,ix</a>)</small></small></h2>

niścitaṃ । tenaiva kṣaṇikatā bādhitā kathaṃ sā pareṇa sādhyate । atha sādhitaiva tenāpi tathāpi pareṇa spaṣṭīkriyate ।

<h2 id='617,ii'>617,ii <small><small></small></small></h2>

atrocyate ।

<h2 id='617,iii'>617,iii <small><small></small></small></h2>

	yadi pramāṇaṃ tatpūrvaṃ gateraspaṣṭatā kathaṃ ।
	na ca spaṣṭīkṛtaḥ sorthaḥ sādhitaśceti durghaṭaṃ ॥ 520 ॥ (PVA)
	aspaṣṭatā kathannāma niścaye 'pi bhavediyaṃ ।
	atrāsau spaṣṭatānyatra niścayo 〈'〉 yuktisaṅgataḥ ॥ 521 ॥ (PVA)
	tasmāt sa pūrvako bhrānta uttaro veti gamyatāṃ ।
	na hyekaviṣaye jñāne parasparavirodhinī ॥ 522 ॥ (PVA)

<h2 id='617,vii'>617,vii <small><small></small></small></h2>

tasmādekavidhāne tadavyatirikta 〈sakala〉 vidhānamiti vyarthakaḥ śabdāntaravikalpāntarāvatāraḥ । atha nānābhūtā upādhayo nānābhūtaśabdavikalpānāṃ viṣayaḥ । tadayamaprasaṅgaḥ ।

<h2 id='617,viii'>617,viii <small><small></small></small></h2>

tadasat । bhede 〈।〉

<h2 id='617,ix'>617,ix <small><small></small></small></h2>

	ekadharmiṇyasaṃhāro vihitapratiṣiddhayoḥ ॥

<h2 id='617,x'>617,x <small><small>(<a href='docExplore?doc_id=PVA_617,x'>PVA_617,x</a>)</small></small></h2>

yadi parasparamāśrayācca bhedastadā bhinnā eva terthāḥ pratipāditā dharmī ca tadā nāparasteṣāmāśraya iti kathaṃ sāmānādhikaraṇyaṃ । tathā hi nīlamutpalamiti guṇadravyapratipādane । nāparamadhikaraṇantayostanna sāmānādhikaraṇyaṃ । na ca viśeṣaṇaviśeṣatā pratītiḥ pṛthagarthapratipādanāt । ghaṭapaṭavat । atha nīlanna kevalaṃ । tathā sati । nīlarūpapratipattyaiva dravyapratītiḥ khaṇḍaśaḥ pratītyabhāvāt । atha jātiguṇau । tathāpi sāmānādhikaraṇyapratītiradhikaraṇavācakasyāparasyābhāvāt । atha nīlaṃ dravyameva pratīyate na nīlatāmātraṃ । tathā satyekaśabdena dvyābhidhānamapareṇāpi tatheti catuṣṭayasya trayasya vā'bhidhāne kathamiva sāmānādhikaraṇyamviśeṣaṇaviśeṣyabhāvo vā 〈।〉 na hyekenānekena vā śabdena pratipāditā bhinnarūpāḥ sāmānādhikaraṇabhājaḥ । atha nīlādi kevalaṃ pratyetumaśakyaṃ tato na bhinnapratītivat asāmānādhikaraṇyaṃ । te tu nīlādayo'niyatajātibhāvino jātyādayaścāniyataguṇabhāvinastato niyatatvapratipādanāya śabdāntaraprayogaḥ ।

<h2 id='617,xi'>617,xi <small><small>(<a href='docExplore?doc_id=PVA_617,xi_617,xiii'>PVA_617,xi_617,xiii</a>)</small></small></h2>

tadasat ।

<h2 id='617,xii'>617,xii <small><small></small></small></h2>

	pratyakṣād vyatiriktatvaṃ nīlādergamyate na cet ।
	śabdenāpi sa evārthaḥ pratīyetānyathā kathaṃ ॥ 523 ॥ (PVA)

<h2 id='617,xiii'>617,xiii <small><small></small></small></h2>

yadi pratyakṣe niṣkṛṣṭaṃ nīlādi na pratibhāsate śabdādapi tathaiva pratibhāsatāṃ । tatraiva sambandhapratipatteḥ । atha parokṣatayā tathā na pratītiḥ । pratīyamānaṃ kathaṃ parokṣaṃ । asannihitatvāccet । na । asannihite 'pi śabdajñānavṛtteḥ । akṣavyāpārābhāvāditi cet । na 〈।〉 akṣameva pratītikāraṇaṃ । svarūpapratyāyanaścedakṣānakṣayoḥ ko viśeṣaḥ । yatra ca sannidhānaṃ tatra kathamanyathā pratītiḥ । akṣavyāpārābhāvastu na ki〈ñci〉dvahanti । spaṣṭatāṃ vihantīti cet । nanu yadi nāma spaṣṭatā'bhāvaḥ । tathāpi nīlatāpratiniyatadravyāveśenaiva pratyāyyā । kathamanyathā pratyeyā । tathā ca padāntaraprayogābhāvaḥ । athāniyatadravyavṛttayo nīla〈āda〉yaḥ । tathā sati nīlamapyaniyataṃ nīlaśabdād gamyate, utpalamapi tadvācakatvāttataḥ

<618>

<h2 id='618,i'>618,i <small><small>(<a href='docExplore?doc_id=PVA_618,i_618,iii'>PVA_618,i_618,iii</a>)</small></small></h2>

punarapi na sāmānādhikaraṇyaṃ । dvayoraniyatavācakayorekārthapratipādanāsambhavāt । parasparavyavacchedādevaṃ pratītirityapi na saṅgataṃ ।

<h2 id='618,ii'>618,ii <small><small></small></small></h2>

	upāttasya vyavacchedaḥ kathamanyonyato bhavet ।
	vyavacchedakriyāyāṃ hi sānyāpohasya vācyatā ॥ 524 ॥ (PVA)

<h2 id='618,iii'>618,iii <small><small></small></small></h2>

yadyaniyataṃ nīlādiśabdapratipādyaṃ na punaranyena niyantuṃ śakyaṃ । nahi pratyakṣe pratipannamanyena vivarttyate bhrāntatāprasaṅgāt । saṃśayastarhi śabdāntarānnivarttyate । samuccayena hi pratipa〈ādi〉tamaśakyaṃ nivarttayituṃ । yadā tu vikalpaḥ । kiṃ nīlamutpalamathānyaditi tadā vikalpasya nivarttanaṃ śabdāntarādupapannaṃ 〈।〉

<h2 id='618,iv'>618,iv <small><small>(<a href='docExplore?doc_id=PVA_618,iv_618,vi'>PVA_618,iv_618,vi</a>)</small></small></h2>

tadapyasat । yataḥ ।

<h2 id='618,v'>618,v <small><small></small></small></h2>

	vikalpo 'pi hi yadyarthaḥ sattyaḥ tacchabdato gataḥ ।
	nivarttanaṃ kutasyasya śabdāntarasamāgame ॥ 525 ॥ (PVA)

<h2 id='618,vi'>618,vi <small><small></small></small></h2>

yadyasāvartha evāsattyaḥ kalpanāviṣayaḥ kimapareṇānyathā karttuṃ śakyaḥ । dvayorapi pramāṇatvāt । atha tena sandigdharūpa eva pratipāditaḥ । sandigdharūpatā ca dṛḍhapratyayanivarttyataiva । tatopareṇa nivarttanamupapannaṃ । nahi tathābhūta eva na tathābhūtaḥ ।

<h2 id='618,vii'>618,vii <small><small>(<a href='docExplore?doc_id=PVA_618,vii_618,xiii'>PVA_618,vii_618,xiii</a>)</small></small></h2>

tadapyasat ।

<h2 id='618,viii'>618,viii <small><small></small></small></h2>

	nivarttyatā hi tenaiva śabdena pratipāditā ।
	tataḥ parasya śabdasya kimvidheyaṃ bhaviṣyati ॥ 526 ॥ (PVA)

<h2 id='618,ix'>618,ix <small><small></small></small></h2>

nanu pūrvapratyayena niyamena nivarttyatā pratipāditāpareṇa tu niyamenetyastyupayogaḥ ।

<h2 id='618,x'>618,x <small><small></small></small></h2>

tadapyasad yataḥ ।

<h2 id='618,xi'>618,xi <small><small></small></small></h2>

	yaḥ pramāṇabalāyāto 〈'〉niyamaḥ sonyathā katham ।
	mānāntaragatenāpi śakyaḥ karttumiti sthitaṃ ॥ 527 ॥ (PVA)

<h2 id='618,xiii'>618,xiii <small><small></small></small></h2>

tasmādapramāṇataiva pūrvasya parasya vā । tato'sādhakatvāt । parasyāpi tathā bhūtatvāt । sāmānyamātravacane paraṃ vyarthaṃ ।

<4. sāmānyaṃ kalpitam>

<h1 id='3.1.5.4.0'>3.1.5.4.0</h1>

<h2 id='618,xiv'>618,xiv <small><small>(<a href='docExplore?doc_id=PVA_618,xiv'>PVA_618,xiv</a>)</small></small></h2>

athānumānaṃ bādhakameva । na । tasyāpi pratyakṣeṇa bādhanāt । nānumānāt tīkṣṇajvālādiviśeṣaṇaparigrahaḥ । tatastatrāpi sandeha eva । sāmānyena sandeha iti cet । na । sāmānyapratipatteḥ sandeharūpatvāt । aniyataviśeṣapratipattirhi sāmānyapratipattiḥ । na hyākāraniyamasambhavi sāmānyaṃ । tathā hi ।

<h2 id='618,xv'>618,xv <small><small>(<a href='docExplore?doc_id=PVA_618,xv_618,xvii'>PVA_618,xv_618,xvii</a>)</small></small></h2>

	sāmānyaṃ yatra tatrāsti vyaktirevaṃ vidheti na ।
	pratītistena sāmānyajñānaṃ sarvamupaplavaḥ ॥ 528 ॥ (PVA)

<h2 id='618,xvi'>618,xvi <small><small></small></small></h2>

tadā kimaparatrānupaplavenāpi । nahi sāmānyaṃ pratīyamānamapi vyaktipratiniyamapratiniyatapratītimākarṣati । tataḥ sāmānyapratītirupaplutā । vyaktāvupaplatā na sāmānya iti cet । tadasat ।

<h2 id='618,xvii'>618,xvii <small><small></small></small></h2>

	vyaktāvupaplatā sā cet sāmānyaṃ kvopayujyate ।
	na sāmānyaṃ kvacidvāhadohādāvupayogavat ॥ 529 ॥ (PVA)

<h2 id='618,xviii'>618,xviii <small><small>(<a href='docExplore?doc_id=PVA_618,xviii_619,i'>PVA_618,xviii_619,i</a>)</small></small></h2>

yadarthaścāyamārambhastatra cettadupaplavaḥ ।

<619>

<h2 id='619,i'>619,i <small><small></small></small></h2>

nanu sāmānyapratipattimantareṇa sa eva vyaktiviṣayo vikalpopaplavo na yuktaḥ । nanu sāmānyaniścaye 'pi tadeva sāmānyaṃ niścitaṃ bhavet kathamaparatra saṃśayaḥ । nānyasmin niścite paratra sandeho yuktaḥ । sarvatra niścaye sarvasandehaprasaṅgāt । athāpi syāt । sambhavina eva 〈arthasya〉 sandehaviṣayatā nāparasya । tathā hi ।

<h2 id='619,ii'>619,ii <small><small>(<a href='docExplore?doc_id=PVA_619,ii_619,iv'>PVA_619,ii_619,iv</a>)</small></small></h2>

	yo yatra sambhavī dṛṣṭaḥ sa yatra vyabhicārabhāk ।
	taddarśanena tatraiva saṃśayaḥ saṃpravarttate ॥ 530 ॥ (PVA)

<h2 id='619,iii'>619,iii <small><small></small></small></h2>

saṃśayo hi sambhavini vyabhicāriṇi nopapannaḥ । sāmānye ca yatra yaḥ sambhavati tatra dṛśyamāne tatra saṃdehaḥ । gotve niścite śāvaleyādāvaśvatve karkādāviti nātiprasaṅgaḥ 〈।〉

<h2 id='619,iv'>619,iv <small><small></small></small></h2>

tadetadasat । yataḥ ।

<h2 id='619,v'>619,v <small><small>(<a href='docExplore?doc_id=PVA_619,v_619,viii'>PVA_619,v_619,viii</a>)</small></small></h2>

	śavaleyādisandigdharūpapratyayamātrakāt ।
	pratītirnnāparasyātra kathaṃ sāmānyakalpanā ॥ 531 ॥ (PVA)

<h2 id='619,vi'>619,vi <small><small></small></small></h2>

kimayaṃ śāvaleyo'tha vāhuleyo garjitamātrakameva śrūyate । śāvaleyādiviśeṣaṃ tu nāvadhārayāma iti । śāvaleyādyākāravikalpa〈ka〉meva kevalaṃ lokaḥ pratyetyevamanyadapi sāmānyavikalpanaṃ draṣṭavyaṃ ।

<h2 id='619,vii'>619,vii <small><small></small></small></h2>

athavā ।

<h2 id='619,viii'>619,viii <small><small></small></small></h2>

	anādivāsanāsaṅgisāmānyākāravittitaḥ ।
	vikalpopamataḥ sāmyapadārthasya na kalpanā ॥ 532 ॥ (PVA)

<h2 id='619,ix'>619,ix <small><small>(<a href='docExplore?doc_id=PVA_619,ix_619,xi'>PVA_619,ix_619,xi</a>)</small></small></h2>

tasmānna bāhyāśrayo vidhiniṣedhavyavahāraḥ sāmānādhikaraṇyādyayogāt । athopādhaya eva kevalāḥ śabdairvikalpaiśca pratīyante । lakṣitalakṣaṇena tu tadupādhimataḥ pratītiḥ । liṅgatā tarhyupādhivibhāgānāṃ tato liṅgena niścite dravye na sandeha iti kimaparopādhipratyāyanena । dravyaṃ na jñāyate kimbhūtamiti tadarthamaparopādhipratipādanaṃ ।

<h2 id='619,x'>619,x <small><small></small></small></h2>

tadasat ।

<h2 id='619,xi'>619,xi <small><small></small></small></h2>

	yadyekopādhinā so'rthaḥ pratītaḥ svasvarūpataḥ ।
	upādhyantarasamvittiraparaṃ kiṃ kariṣyati ॥ 533 ॥ (PVA)
	athānyathā pratītosāvekopādhisamāgame ।
	upādhyantarasaṃsargaḥ paraṃ karttumaśaktikaḥ ॥ 534 ॥ (PVA)

<h2 id='619,xiii'>619,xiii <small><small>(<a href='docExplore?doc_id=PVA_619,xiii'>PVA_619,xiii</a>)</small></small></h2>

athopādhyantarayogamātrakameva śabdāntarapratipādyaṃ na tasya viśeṣaḥ । tathā sati kevalapratipādane kathamarthakriyāyāḥ prasiddhiḥ । na khalvarthakriyopādhinaiva kevalena vidhātuṃ śakyā । atha tadvāreṇopādhimataḥ pratītiḥ । na 〈।〉 pūrvopādhinaiva pratipādanāt । atha pūrvopādhinopādhyantararahitasya pratipādanaṃ tathā ca svayamevābhyadhāyi । na sa śakyastatonyeneti ।

<h2 id='619,xiv'>619,xiv <small><small>(<a href='docExplore?doc_id=PVA_619,xiv'>PVA_619,xiv</a>)</small></small></h2>

nanu yadyanyopādhinā so'nyathā pramāṇabhūtapratyayapratipādyaḥ kṛtaḥ । kathamupādhyantarasahasrerapyanyathā vidhīyeta । nahi pramāṇena vihitamanyathā pramāṇenānyena vidhātuṃ śakyaṃ । samavāyasambandhāddhi sakalopādhyavapṛkta eva vyavasthitastat kathamanyathā pratyetuṃ śakyaṃ 〈।〉 pratipādane vā tadeva tasya rūpaṃ kathamanyenānyathā vidhānaṃ । atha naivānyenānyathā vidhānamapi tvadhyāropamātramanyato bhavati tadanyanivṛttistvasambhavaniyamāt । nahi taddharmayuktañca syāttadanyadharmayuktañceti ।

<h2 id='619,xv'>619,xv <small><small>(<a href='docExplore?doc_id=PVA_619,xv_620,ii'>PVA_619,xv_620,ii</a>)</small></small></h2>

tadasattyaṃ yataḥ ।

<h2 id='619,xvi'>619,xvi <small><small></small></small></h2>

	prāptiḥ paśvantarāṇāñcet pramāṇenopapāditā ।
	nādhyāropasahasre 'pi tasyāḥ śakyaṃ nivarttanaṃ ॥ 535 ॥ (PVA)
<620>
	athāpyaprāptiranyeṣāṃ tadarthasyaiva mānataḥ ।
	kimupādhyantareṇātra nivarttyaṃ nahi kiñcana ॥ 536 ॥ (PVA)

<h2 id='620,ii'>620,ii <small><small></small></small></h2>

tasmādabhrāntapratyayena sakalameva pratyeyaṃ । pratyakṣapramāṇavat । tataḥ paropādhipratipādanaṃ vyarthaṃ । yadi tu pṛthagevopādhayaḥ pṛthagupādhimāṃstata upādhipratipādanamātrādalakṣitalakṣaṇādekadharmiṇyasaṃhāra eva । athopādhipratipādane 'pyupādhimatāṃ 〈।〉 tathā sati punarapyekopādhinā pratīteḥ sarvopādhigrahaṇaṃ 〈।〉 na hi prapyakṣeṇa na tathāgrahaḥ । atha pratyakṣeṇāpi kadācit saṃsthānamātrasya grahaṇaṃ dūrāt saṃnikarṣe tu varṇṇasākṣāt ।

<h2 id='620,iii'>620,iii <small><small>(<a href='docExplore?doc_id=PVA_620,iii_620,viii'>PVA_620,iii_620,viii</a>)</small></small></h2>

tadapyayuktaṃ ।

<h2 id='620,iv'>620,iv <small><small></small></small></h2>

	varṇṇasaṃsthānamātrasya graho dravyamvinā yadi ।
	kadācidapi na dravyaṃ grāhyaṃ prāptaṃ na vastu tat ॥ 537 ॥ (PVA)
	atha saṃsthānamadravyaṃ grahītuṃ nahi śakyate ।
	varṇṇo 'pyadravyako neti tato dravyaṃ paraṃ kathaṃ ॥ 538 ॥ (PVA)

<h2 id='620,vi'>620,vi <small><small></small></small></h2>

tasmānna sāmānyādhikaraṇyaṃ ।

<h2 id='620,vii'>620,vii <small><small></small></small></h2>

bhavatāmapi kathantaditi cet । tadāha ।

<h2 id='620,viii'>620,viii <small><small></small></small></h2>

	ekaṃ dharmiṇamuddiśya nānādharmasamāśrayaṃ ।
	vidhāvekasya tadbhājāmivānyeṣāmupekṣakam ॥ 232 ॥
	niṣedhe tadviviktañca tadanyeṣāmapekṣakaṃ ।
	vyavahāramasatyārthaṃ prakalpayati dhīryathā ॥ 233 ॥
	taṃ tathaivāvikalpyārthabhedāśrayamupāgatāḥ ।
	anādivāsanodbhataṃ bādhanterthaṃna laukikam ॥ 234 ॥

<h2 id='620,xi'>620,xi <small><small>(<a href='docExplore?doc_id=PVA_620,xi'>PVA_620,xi</a>)</small></small></h2>

na khalvasmākamayaṃ pāramārthiko vyavahāraḥ sāmānadhikaraṇyādiviṣayaḥ । śabdārthamāśrityāvastusanniveśinaṃ pravarttanāt । tathā hi । śabda ityaśabdavyāvṛttyapekṣayā dharmitayā vyavasthāpanaṃ śabdaśabdārthasya । sa ca śabdaḥ pratyabhijñānabalāt sadā sthāyitayā svīkṛtaḥ । kṛtakatābahirbhāve na ca 〈।〉 tataḥ pratibhāsitamapya nityatvaṃ viparyastavyavahārāpahārādanupalabdhamivāsaditīva vyavasthāpitaṃ tato'nityatā sādhakapramāṇādaparavyavahārapravarttane na viparyayavyavahāraviṣayāpahārāt । tadā sattvena vyavasthāpitaṃ vihitamiti pratīyate । tataḥ sa śabdaśabdārtho dharmī tadbhājātmabhāvena pratipannaḥ । niṣedhe ca tadapasāritaṃ tatastadviviktatayā pratipattau tadviparyastadharmāpekṣakatayā pratīyate । pratītaya eva vidhiniṣedhavatyaḥ kevalaṃ na bhāvaḥ tathābhatarūpataścalati । tathā hi । evameva mayā pratipannaḥ prāgiti saiva pratipattiḥ pratyakṣā tathātvena vyavahāraviṣayatāmāpāditā । na tu 〈tatra〉 vikalpairaparāparairvihitaṃ niṣiddhaṃ vā kiñcit ।

<h1 id='3.1.5.4.1'>3.1.5.4.1</h1>

<(1) anyāpohaḥ śabdārthaḥ—>

<h2 id='620,xii'>620,xii <small><small>(<a href='docExplore?doc_id=PVA_620,xii_621,ii'>PVA_620,xii_621,ii</a>)</small></small></h2>

na khalu vikalpā atītapratipattirūpasaṃsparśinaḥ tadā tasyā abhāvāt । ata evānyāpohaḥ śabdavikalpārtho bhrāntimātravyāvarttanāt । yadā tarhi na bhrānteravatāraḥ । pratyakṣānantarameva ghaṭoyamiti vikalpo'kasmācca dhūmādagnipratipattiḥ । tatra kathamanyāpohaśabdārthatā ।

<621>

<h2 id='621,i'>621,i <small><small></small></small></h2>

nedamapi sādhīyaḥ । tathā hi ।

<h2 id='621,ii'>621,ii <small><small></small></small></h2>

	avṛttiviṣayo vahniḥ pravṛtterviṣayīkṛtaḥ ।
	avṛtti viṣayatvasya tatrāpi vinivarttanaṃ ॥ 539 ॥ (PVA)

<h2 id='621,iii'>621,iii <small><small>(<a href='docExplore?doc_id=PVA_621,iii'>PVA_621,iii</a>)</small></small></h2>

tathā hi । vahniniścayaḥ prāha pravṛttiviṣayoyamagniḥ kimaudāsīnyamatra bhavata iti 〈।〉 tadaudāsīnyaviṣayatānivarttanamātrakaṃ vikalpasyārthaḥ । na hi tatra vahniḥ svarūpeṇa pratīyate na cānyathā pratipattipratītiḥ । pratipattirnna ca pratyakṣottarakālabhāvinā vastuvikalpena nīlaṃ śabdaviṣayaṃ pratipannaṃ pūrvāpararūpāsannidhānāt । idantaditi nu vikalpa eva na bhavati mānasapratyakṣatvāt । atha kṣaṇikatā 〈tena〉 na pratipannā tato na pratyakṣatā । na varttamānatā । pratipattireva kṣaṇikatāpratipattiriti niveditaṃ nivedayiṣyate । tasmādanyāpohāśrayeṇa dharmadharmibhāvasāmānādhikaraṇyādivyavahārāḥ । arthabhede hi vyavahāraviṣaye sarvamupapannaṃ 〈।〉 tasyaiva sarvato vyāvṛtternna hi vyāvṛttistasmādanyāyenaikārthopasaṃhāro na syāt । kathantarhi śabdasyānityatvamiti bhedanibandhanā vibhaktiḥ । śilāputrakasya śarīramiti yathā ।

<h2 id='621,iv'>621,iv <small><small>(<a href='docExplore?doc_id=PVA_621,iv_621,viii'>PVA_621,iv_621,viii</a>)</small></small></h2>

nanu vyāvṛttīnāmabhinnatvāt kathambhedaḥ । na hi vastuno vyāvṛttayo bhidyante ।

<h2 id='621,v'>621,v <small><small></small></small></h2>

naiṣa doṣaḥ ।

<h2 id='621,vi'>621,vi <small><small></small></small></h2>

	samvṛtyā bheditā tāsāṃ paramārthatayā na sā ।
	tena śabdārthatābhedābhedarūpanibandhanaṃ ॥ 540 ॥ (PVA)

<h2 id='621,vii'>621,vii <small><small></small></small></h2>

paramārthapekṣayā na kadācid bhedaḥ । samvṛtyā tu tāsāmubhayarūpatā । tathā hi ।

<h2 id='621,viii'>621,viii <small><small></small></small></h2>

	tatphalo'tatphalañcārtho bhinna ekastatastataḥ ।
	taistairupaplavairnnītasañcayāpacayairiva ॥ 235 ॥
	atadvānapi sambandhātkutaścidupanīyate ।
	dṛṣṭimbhedāśrayaiste 'pi tasmādajñātaviplavāḥ ॥ 236 ॥

<h2 id='621,x'>621,x <small><small>(<a href='docExplore?doc_id=PVA_621,x_621,xi'>PVA_621,x_621,xi</a>)</small></small></h2>

nanu yadi saṃvṛtyāyaṃ vyavahāraḥ sa vāsanāmātranibandhanaḥ । kathanna visamvādī laukikairnna vikalpya parityajyate । na khalvavisamvādinaṃ vyavahāraṃ kaścinna parityajyate । uktametat । "taṃ tathaivāvikalpye"tyādi । nanvetadeva katham । na khalvatyantamūḍho 'pi pramāṇabādhanamanutprekṣyāste ।

<h2 id='621,xi'>621,xi <small><small></small></small></h2>

atrocyate । avisamvādādavikalpanaṃ । avisamvādasambhave hi nāvāntarasūkṣmaikṣikā yuktā vyavahāriṇaḥ । avisamvādārthī hi tallābhāya khalu vikalpayituṃ kṣamaḥ ।

<h2 id='621,xii'>621,xii <small><small>(<a href='docExplore?doc_id=PVA_621,xii_621,xiv'>PVA_621,xii_621,xiv</a>)</small></small></h2>

	bhedābhedavisamvādaḥ kva nu tasyopayujyate ।
	arthakriyā na bhinnena ma 〈।〉 dhuryeṇa bhaved guḍāt ॥ 541 ॥ (PVA)
	atadvyāvṛttimātreṇa prāptenārthakriyodayaḥ ॥ 542 ॥ (PVA)

<h2 id='621,xiv'>621,xiv <small><small></small></small></h2>

dharmabhedastvanādivāsanātaḥ tatphaletarāvadhinibandhanabuddhyākāraparikalpitaḥ । sattyavastu pratibandhādavisamvādī । tatra pratibhāsabhedanirūpaṇāyāmabhimataphalaprāptijanitaparitoṣaḥ pūruṣo nādriyate । vastutatvanirūpaṇāparo 'pi tadarthakriyārthī lokavyavahāramevānusarati ।

<h2 id='621,xv'>621,xv <small><small>(<a href='docExplore?doc_id=PVA_621,xv_622,ii'>PVA_621,xv_622,ii</a>)</small></small></h2>

tathā coktaṃ ।

<622>

<h2 id='622,i'>622,i <small><small></small></small></h2>

	rūpaṇavyavahārābhyāṃ laukike vartmani sthitau ।
	jñānaṃ pratyabhilāpañca sadṛśau bālapaṇḍitau ॥ 543 ॥ (PVA)

<h2 id='622,ii'>622,ii <small><small></small></small></h2>

tena sa dharmī vyāvṛttibhedanibandhanairupaplavairvikalpalakṣarṇainīti sañcayopacayairiva kutaścid vyavahārasambandhād dṛṣṭimupanīyate 〈।〉 darśanapathaṃ tādātmyatadutpattilakṣaṇāt prāptilakṣaṇaṃ । tasmātte vyavahāriṇaḥ parijñāta viplavā iti । tasmādasato vipakṣād vyāvṛttiḥ sapakṣādvā na viruddhā ।

<h1 id='3.1.5.4.2'>3.1.5.4.2</h1>

<(2) ātmanityatvanirāsaḥ—>

<h2 id='622,iii'>622,iii <small><small>(<a href='docExplore?doc_id=PVA_622,iii_622,v'>PVA_622,iii_622,v</a>)</small></small></h2>

api ca । nairātmye ghaṭādīnāṃ prasiddhe sati prāṇādyabhāve vyāptisiddhirnnānyathā । na cātmā ghaṭādiṣu nāstīti sidhyati ।

<h2 id='622,iv'>622,iv <small><small></small></small></h2>

	sattāsādhanavṛtteśca sandigdhaḥ syādasanna saḥ ।
	asattvaṃ cābhyupagamādapramāṇānna yujyate ॥ 237 ॥

<h2 id='622,v'>622,v <small><small></small></small></h2>

jīvaccharīre hi sandigdha ātmā kathaṃ ghaṭādāvasandigdhaḥ । na khalu sandigdhaṃ sādhanena prāṇādinānyena vā viṣayīkarttuṃ śakyaṃ । tataśca ।

<h2 id='622,vi'>622,vi <small><small>(<a href='docExplore?doc_id=PVA_622,vi_622,viii'>PVA_622,vi_622,viii</a>)</small></small></h2>

	asato'vyatireke 'pi sapakṣād vinivarttanaṃ ।
	sandigdhaṃ tasya sandehād vipakṣād vinivarttanam ॥ 238 ॥

<h2 id='622,vii'>622,vii <small><small></small></small></h2>

ātmanaḥ sandehe ghaṭādaya eva syuḥ sapakṣā vā । tataḥ sapakṣād vinivṛttiḥ sandigdhā । tataḥ kathamayaṃ vyatirekī ।

<h2 id='622,viii'>622,viii <small><small></small></small></h2>

nanu bauddhābhyupagamānnirātmana eva ghaṭādayaḥ । yadyevaṃ "sarvadharmā anātmāna" iti jīvaccharīre 'pi nātmā syāt । apramāṇaka eva bauddhābhyupagama iti cet । tadā tarhi ghaṭādayo 'pi tadabhyupagamānna nirātmāna iti sa eva doṣaḥ । yataḥ ।

<h2 id='622,ix'>622,ix <small><small>(<a href='docExplore?doc_id=PVA_622,ix_622,x'>PVA_622,ix_622,x</a>)</small></small></h2>

	ekatra niyame siddhe sidhyatyeva nivarttanaṃ ।
	dvairāśye sattyadṛṣṭe 'pi syādadṛṣṭeṣu saṃśayaḥ ॥ 239 ॥

<h2 id='622,x'>622,x <small><small></small></small></h2>

adarśane satyapyadṛṣṭeṣvanupalabdhilakṣaṇaprāpteṣu saṃśaya eva । nahi kaścidanupalambhamātrakādabhāvaṃ sādhayituṃ samarthaḥ । api ca । siddho nāma ghaṭādiṣvātmābhāvaḥ tathāpi prāṇādayo nātmasādhanasamarthāḥ । nahi teṣāṃ vipakṣād vyāvṛttireva siddhā vṛtterapi sambhavāt ।

<h2 id='622,xi'>622,xi <small><small>(<a href='docExplore?doc_id=PVA_622,xi_622,xiii'>PVA_622,xi_622,xiii</a>)</small></small></h2>

nanu vipakṣānnivṛttaḥ kathantatraiva varttate । nahi nirātmakamekaṃ prāṇādimadanyathā ca yukta । na hīdamarddhajaratīyaṃ labhyamekabhāvaniyama eva yuktaḥ ।

<h2 id='622,xii'>622,xii <small><small></small></small></h2>

naitadasti । yataḥ ।

<h2 id='622,xiii'>622,xiii <small><small></small></small></h2>

	avyaktivyāpino 'pyarthāḥ santi tajjātibhāvinaḥ ।
	kvacinna niyamo dṛṣṭyā pārthivā lohalekhyavat ॥ 240 ॥
	bhāve virodhasyādṛṣṭau kaḥ sandehaṃ nivārayet ।

<623>

<h2 id='623,i'>623,i <small><small>(<a href='docExplore?doc_id=PVA_623,i_623,iii'>PVA_623,i_623,iii</a>)</small></small></h2>

nahi nairātmyamityeva sakalaṃ samānaṃ yena nirātmakatayā jīvaccharīramaprāṇādikaṃ bhavet । api tu nirātmakameva kiñcitprāṇādimadaparamanyathā । yathā pārthivaṃ 〈eva〉 lohalekhyamaparamitarat । tathā hi ।

<h2 id='623,ii'>623,ii <small><small></small></small></h2>

bhāve virodhasyādṛṣṭau kaḥ saṃdehaṃ nivārayet ।

<h2 id='623,iii'>623,iii <small><small></small></small></h2>

na khalu nairātmyena saha virodhāprasiddhau prāṇādernnivṛttirnnairātmyasya । nahi prāṇādisahānavasthāne ne〈ta〉reṇa vā virodhalakṣaṇena viruddhaṃ nairātmyena yena tannivarttayet । atha sākṣād virodhabhāve 'pi pāramparyeṇa virodha iti nivarttakāḥ praṇādayo nairātmyasya ।

<h2 id='623,iv'>623,iv <small><small>(<a href='docExplore?doc_id=PVA_623,iv_623,vi'>PVA_623,iv_623,vi</a>)</small></small></h2>

tadasat yataḥ ।

<h2 id='623,v'>623,v <small><small></small></small></h2>

	kvacid viniyamāt konyastatkāryātmatayā sa ca ॥ 241 ॥

<h2 id='623,vi'>623,vi <small><small></small></small></h2>

yadi prāṇādaya ātmani niyatāḥ syaḥ । syānnairātmyena saha pāramparyeṇa virodho vyāpakavirodhena vyāpyasyāpi virodhāt । na cāstyātmani niyamaḥ prāṇādīnāṃ tādātmyaṃ tadutpattimantareṇa niyamāyogāt । anyathā niyamasyāsambhavāt । na ca prāṇādīnāmātmakāryatvamātmatmakatvaṃ vā prasiddhaṃ pramāṇataḥ ।

<h2 id='623,vii'>623,vii <small><small>(<a href='docExplore?doc_id=PVA_623,vii_623,ix'>PVA_623,vii_623,ix</a>)</small></small></h2>

	nairātmyādapi tenāsya sandigdhaṃ vinivarttanam ।

<h2 id='623,viii'>623,viii <small><small></small></small></h2>

nairātmyādapi tena । ātmapratibandhābhāvena । asya sandigdhaṃ vinivarttanam । nahi tatrāpratibaddhastadvipakṣād vyāvarttate ।

<h2 id='623,ix'>623,ix <small><small></small></small></h2>

	astu nāma tathāpyātmā nānairātmyāt prasidhyati ॥ 242 ॥
	yenāsau vyatirekasya nābhāvaṃ bhāvamicchati ।
	yathā nāvyatireke 'pi sapakṣe prāṇātādikaḥ ॥ 243 ॥
	sapakṣāvyatirekī ceddheturheturatonvayī ।
	nānvaya vyatirekī cedanairātmyanna sātmakam ॥ 244 ॥

<h2 id='623,xii'>623,xii <small><small>(<a href='docExplore?doc_id=PVA_623,xii_623,xiii'>PVA_623,xii_623,xiii</a>)</small></small></h2>

yathā sapakṣābhāvābhāve 'pi na sapakṣe bhāvaḥ । tathā nairātmyābhāve 'pi nātmā jīvaccharīra iti ।

<h2 id='623,xiii'>623,xiii <small><small></small></small></h2>

nanu । viṣamoyamupanya saḥ । sapakṣe hi vyatirekābhāve 'pi na bhāvastasyāsattvāt । na hyasati bhāvasaṃbhavaḥ । jīvaccharīre tu tasya sattvād vyatirekābhāve niyamena bhāvaḥ । parasya rāśerabhāvāt ।

<h2 id='623,xiv'>623,xiv <small><small>(<a href='docExplore?doc_id=PVA_623,xiv_623,xv'>PVA_623,xiv_623,xv</a>)</small></small></h2>

sattyametat । na viṣamopanyāsamātrakādeveṣṭasiddhiḥ । yadi sapakṣe nābhāvaḥ । sa eva tarhi na nivṛtto bhāvaḥ । abhāve tu nivṛtte niyamena bhāvo'bhāvavyāvṛttireva bhāva iti ।

<h2 id='623,xv'>623,xv <small><small></small></small></h2>

sapakṣābhāvānnaivamiti cet । na 〈।〉 abhāvatvāyogāt । prāṇādibhāve hi kathaṃ sapakṣasyābhāvatā । yathā hi asati sapakṣe 'prāṇādivyatireke 'pi na viparyayastathā jīvaccharīre 'pi narātmyavyatireke । atha jīvaccharīrasya sattvād viparyayo na sapakṣe'vidyamānatvāt । na hyavidyamāne bhāvasambhavaḥ ।

<624>

<h2 id='624,i'>624,i <small><small>(<a href='docExplore?doc_id=PVA_624,i_624,iv'>PVA_624,i_624,iv</a>)</small></small></h2>

avidyamānataiva tarhi na nivṛttetyāyātaṃ । avidyamāne vidyamānatāyā virodha iti sā vyāvṛttā'vidyamānatāyāstu na virodha iti । sā'vyāvṛttittaiva । yathaiva sapakṣo'vidyamānastathā tatrāpi । na hyavidyamāne'vi 〈dya〉 mānatāvirodhaḥ ।

<h2 id='624,ii'>624,ii <small><small></small></small></h2>

atha sāpyavidyamānatā na tatra । tathā sati jīvaccharīre nairātmyavyāvṛttāvapi na nairātmyavyāvṛttiḥ । yathā sapakṣe bhāvābhāve 'pi nābhāvaḥ । tasya sattvāditi cet ।

<h2 id='624,iii'>624,iii <small><small></small></small></h2>

nedamasti । yataḥ ।

<h2 id='624,iv'>624,iv <small><small></small></small></h2>

	anyasattve kathannāma vyabhicārī niyamyate ।
	vyabhicārī svadoṣeṇa parasmāt kathamanyathā ॥ 544 ॥ (PVA)

<h2 id='624,v'>624,v <small><small>(<a href='docExplore?doc_id=PVA_624,v'>PVA_624,v</a>)</small></small></h2>

yo hi svayaṃ vyabhicārī sa kathamanyasattve 〈nā〉'nyathā vā tadavyabhicārī syāt । kiñca । yadya vidyamāne kiñcinna sannāsat vidyamānaṃ । avidyamānamapi vidyamānena sannāsaditi kinnābhyupagamyate । yathā'vidyamānasya nādhāratā tathā'dheyatāpīti yatkiñcidetat । etacca prāgeva pratyapādi । api ca । nābhāvamātraṃ nairātmyamapi tu pratiniyatarūpasyātmano'bhāvaḥ । na ca pratiniyatarūpādarśane tadabhāvasiddhiḥ । na khalvabhāvāḥ parasparato vyāvarttante । bhāvabhede tadabhāvānāṃ bhedāt । bhāvapratiniyamābhāve ca kutastadabhāvabhedaḥ । na cātmā pratiniyatarūpatayopalabdho yena tadviparyayābhāve 〈sa〉 sidhyet । tato nairātmyābhāve 'bhāvanivṛttimātraṃ na tvātmasiddhiḥ । tasmāt ।

<h2 id='624,vi'>624,vi <small><small>(<a href='docExplore?doc_id=PVA_624,vi_624,x'>PVA_624,vi_624,x</a>)</small></small></h2>

	sapakṣāvyatirekī ceddheturheturato'nvayī ।
	nānvayyavyatirekī cedanairātmyaṃ na sātmakamiti ॥ 545 ॥ (PVA)
saṃgrahatiḥ

<h2 id='624,viii'>624,viii <small><small></small></small></h2>

api ca ।

<h2 id='624,ix'>624,ix <small><small></small></small></h2>

	yannāntarīyakaḥ svātmā yasya siddhaḥ pravṛttiṣu ।
	nivarttakaḥ sa evātaḥ pravṛttau ca pravarttakaḥ ॥ 245 ॥

<h2 id='624,x'>624,x <small><small></small></small></h2>

yasya dhūmasyāgnināntarīyakaḥ svabhāvaḥ pravṛttiṣu vidhiṣu siddhaḥ । sa evāgnernnirvarttakaḥ svayaṃ nivarttamāne । nānyathā । pravṛttau ca sa eva pravarttako'gnirdhūmāderiti hi prāmāṇikī gatiḥ ।

<h2 id='624,xi'>624,xi <small><small>(<a href='docExplore?doc_id=PVA_624,xi_624,xiii'>PVA_624,xi_624,xiii</a>)</small></small></h2>

	nāntarīyakatā sā ca sādhanaṃ samapekṣate ।
	kārye dṛṣṭiradṛṣṭiśca kāryakāraṇatā hi te ॥ 246 ॥

<h2 id='624,xii'>624,xii <small><small></small></small></h2>

na khalu nāntarīyakatāsādhanaṃ darśanādarśanaṃ lakṣaṇamanvayavyatirekasādhanaṃ vinā prasidhyati ।

<h2 id='624,xiii'>624,xiii <small><small></small></small></h2>

nanu vyati〈ri〉ktayoḥ kāryakāraṇabhāvānāntarīyakatāsādhanaṃ na dṛṣṭyadṛṣṭī । na । tayoreva dṛṣṭyadṛṣṭyoḥ kāryakāraṇabhāvatvāt । na hyanvayavyatirekābhyāmanyaḥ kāryakāraṇabhāvaḥ । nāpi dṛṣṭyadṛṣṭibhyāmanyāvanvavyatirekāviti । yasya tu punaḥ ।

<h2 id='624,xiv'>624,xiv <small><small>(<a href='docExplore?doc_id=PVA_624,xiv_625,ii'>PVA_624,xiv_625,ii</a>)</small></small></h2>

	arthāntarasya tadbhāve'bhāvo niyamato'gatiḥ ।

<h2 id='624,xv'>624,xv <small><small></small></small></h2>

arthāntarasya na sādhanaṃ nāntarīyakatāyāḥ । tadbhāve 'pi nāparasyābhāvaniyama iti na tadabhāve'bhāvasya gatiḥ, tasya vyāpakatā〈'〉bhāvāt । na cāvyāpakaṃ nivarttamānamaparasya nivarttakaṃ । na cātmā vyāpakaḥ siddhaḥ tatkathamasau prāṇādernnirvarttakaḥ । yataḥ ।

<625>

<h2 id='625,i'>625,i <small><small></small></small></h2>

	abhāvāsambhavātteṣāmabhāve nityabhāvinaḥ ॥ 247 ॥

<h2 id='625,ii'>625,ii <small><small></small></small></h2>

ātmā hi na svayaṃ deśakālayorvinivarttate nityatāvyāptisadbhāvāt । tatastadabhāvādabhāvaḥ prāṇādīnāmityasiddhametat ।

<h1 id='3.1.5.5'>3.1.5.5</h1>

<5. hetusāmagrīśaktibhedād viśvarūpatā>

<h2 id='625,iii'>625,iii <small><small>(<a href='docExplore?doc_id=PVA_625,iii_625,vi'>PVA_625,iii_625,vi</a>)</small></small></h2>

athānvayamātrādevātmā kāraṇaṃ prāṇādīnāṃ nahi vyatirekamapekṣate । sarvatra kāryakāraṇabhāvaḥ sarvaḥ <?> ।

<h2 id='625,iv'>625,iv <small><small></small></small></h2>

tadapyayuktaṃ yataḥ ।

<h2 id='625,v'>625,v <small><small></small></small></h2>

	kāryasvabhāvabhedānāṃ kāraṇebhyaḥ samudbhavāt ।
	tairvinā bhavatonyasmāttajjaṃ rūpaṃ kathambhavet ॥ 249 ॥

<h2 id='625,vi'>625,vi <small><small></small></small></h2>

yadyanvayamātrādeva kāryakāraṇabhāvastadā tadabhāve 'pi bhavatīti prāptaṃ । tatastairvināpi kāryasya bhavato'nyasmāt kathaṃ tajjaṃ rūpaṃ । anyasmādapi bhaviṣyatīti cet । na 〈।〉 anyasmāt tadrūpābhāvāt ।

<h2 id='625,vii'>625,vii <small><small>(<a href='docExplore?doc_id=PVA_625,vii_625,xi'>PVA_625,vii_625,xi</a>)</small></small></h2>

atadrūpatve sa eva na bhavati । yataḥ ।

<h2 id='625,viii'>625,viii <small><small></small></small></h2>

	sāmagrīśaktibhedāddhi vastūnāṃ viśvarūpatā ।
	sā cenna bhedikā prāptamekarūpamidaṃ jagat ॥ 248 ॥

<h2 id='625,ix'>625,ix <small><small></small></small></h2>

nanu sāmagrībhedād bheda iti kuta etat । bhedastāvadupalabhyate । sa kāraṇabhedādanyathā ceti cintāntaramevaitat ।

<h2 id='625,x'>625,x <small><small></small></small></h2>

tadasat । yataḥ ।

<h2 id='625,xi'>625,xi <small><small></small></small></h2>

	ātmā prakalpyate'dṛṣṭaḥ prāṇādeḥ pratibandhataḥ ।
	niyamena vinā tasya pratibandhaḥ kathanna saḥ ॥ 546 ॥ (PVA)

<h2 id='625,xii'>625,xii <small><small>(<a href='docExplore?doc_id=PVA_625,xii_625,xv'>PVA_625,xii_625,xv</a>)</small></small></h2>

yathaivātmā vyāpī nityo'nvayamātreṇa kāraṇaṃ tathākāśādayo 'pi । tata ātmavadākāśādigatirapīti nārthasiddhiḥ ।

<h2 id='625,xiii'>625,xiii <small><small></small></small></h2>

athātmanā prerakeṇa vinā na prāṇādayastata ātmā bhastrādhmāpayiteva pratīyate । golakaprerayiteva karaṇaiḥ gavākṣāntaritaprekṣaka iva darśaneneti ।

<h2 id='625,xiv'>625,xiv <small><small></small></small></h2>

tadapyayuktaṃ । yataḥ ।

<h2 id='625,xv'>625,xv <small><small></small></small></h2>

	niṣkriyasya vibhornaiva prerakatvaṃ pramāṇavat ।
	karaṇairnna vinā dṛṣṭiriti nātmā prasidhyati ॥ 547 ॥ (PVA)

<h2 id='625,xvii'>625,xvii <small><small>(<a href='docExplore?doc_id=PVA_625,xvii'>PVA_625,xvii</a>)</small></small></h2>

bhastrādhmāpayitā hi sakriyaḥ sa prerakaḥ tathā'vyāpitayā na tvevamātmā । kathantasya prerakatvaṃ 〈।〉 nahi vyāpyamūrttasya prerakata yuktisaṅgatā । atha prerakaḥ tasyāpyanyaḥ preraka ityanavasthā । gavākṣakāntaritaśca karaṇacakṣurādisamanvitaḥ puruṣa ātmā tu naivaṃbhūtaḥ kathaṃ prekṣakaḥ । atha tasyāpi karaṇāni santi । tatrāpyaparo gavākṣakāntaritanyāya ityanavasthaiva ।

<626>

<h2 id='626,i'>626,i <small><small>(<a href='docExplore?doc_id=PVA_626,i'>PVA_626,i</a>)</small></small></h2>

api ca । anvayavyatirekābhyāmagnyādau kāryakāraṇabhāvaḥ sa kathaṃ a〈trā〉nyathā bhavet । atha tatrāpyanvayamātrakādeva tathā sati tairvinānyasmādapi bhavatīti prāptam 〈।〉 anyathā vyatirekasyāpi sambhavaḥ । tathā ca tairvinā bhavato'nyasmādapi śakramūrddhāderbhavataḥ kathamagnijanyatā । ubhayajanyatā cet । na । tato〈nya〉smād bhavatīti nobhayamapi kāraṇaṃ 〈।〉 tasmādanyato 'pi bhavato na tatkāryatā nāpyanyakāryateti kāryaka raṇabhāva eva syāt । tathā sati kāryabhedābhedau kāraṇabhedābhedāyattāviti tadabhāvānna syātāṃ । dṛśyate kathaṃ pratikṣepa iti cet । na darśanasyāpi kāryakāraṇabhāvāsambhave'sambhava eva ।

<h2 id='626,ii'>626,ii <small><small>(<a href='docExplore?doc_id=PVA_626,ii_626,iv'>PVA_626,ii_626,iv</a>)</small></small></h2>

	nīlaṃ hi nīlavijñānāt pratītiniyame sati ।
	pratīyate'nyathā naiva bhrāntā'bhrāntavivecanaṃ ॥ 548 ॥ (PVA)

<h2 id='626,iii'>626,iii <small><small></small></small></h2>

yadi hīdṛśī sāmagrī bhrāntetarapratyayajaniketi niyamastadā bhavetprameyapratiniyamaḥ । anyathā yathākathañcit pratibhāsamātrakamiti sakalalokavyavahārocchedaprasaṅgaḥ ।

<h2 id='626,iv'>626,iv <small><small></small></small></h2>

atha pratibhāsaḥ svayaṃ parasparabhedī svasamvedanapratyayaprameyaḥ ।

<h2 id='626,v'>626,v <small><small>(<a href='docExplore?doc_id=PVA_626,v_626,viii'>PVA_626,v_626,viii</a>)</small></small></h2>

tadapyasattyaṃ ।

<h2 id='626,vi'>626,vi <small><small></small></small></h2>

	pratibhāsa mātrāllokasya vyavahāro na sidhyati ।
	tāvanmātrāvabhāse hi karttavyaṃ kimataḥ paraṃ ॥ 549 ॥ (PVA)

<h2 id='626,viii'>626,viii <small><small></small></small></h2>

arthakriyākaraṇapravaṇo hi bhāva upādeyo'nyo'nyatheti prekṣāvatāṃ vyavahāraḥ । pratibhāsamātrakantatkṣaṇa eva tathā bhavadaheyopādeyaṃ । tathā vijñaptimātrakamadvaitamiti na bhedābhedau । sa ca kāryakāraṇabhāvo'nvayavyatirekābhyāmiti । nātmā kasyacit kāraṇamiti na tasya kutaścidanumānaṃ । tataḥ ।

<h2 id='626,ix'>626,ix <small><small>(<a href='docExplore?doc_id=PVA_626,ix_626,xi'>PVA_626,ix_626,xi</a>)</small></small></h2>

	sāmagrīśaktibhedāddhi bhāvānāṃ viśvarūpatā ।
	sā cedabhedikā prāptamekarūpamidaṃ jagat ॥ 550 ॥ (PVA)

<h2 id='626,x'>626,x <small><small></small></small></h2>

ekarūpamityaheyopādeyaṃ pratibhāsamātrakamadvaitamiti yathā । atha śakramastakasyāgnirūpamapyasti tadvilakṣaṇamapyasti । tataḥ kāryamagnistato 'pi bhaviṣyati । atrāha ।

<h2 id='626,xi'>626,xi <small><small></small></small></h2>

	bhedakābhedakatve syād vyāhatā〈'〉bhinnarūpatā ।
	ekasya nānārūpatve dve rūpe pāvaketaro ॥ 250 ॥

<h2 id='626,xii'>626,xii <small><small>(<a href='docExplore?doc_id=PVA_626,xii_626,xiii'>PVA_626,xii_626,xiii</a>)</small></small></h2>

rūpabhedalakṣaṇatvāt padārthabhedasya 〈।〉 tatognireva dhūmasya janaka iti na vyabhicāraḥ kāryahetoḥ । na hi tadagnirūpatāyāmaparaṃ śakraśiraḥ । yena tu rūpeṇa bhinnaṃ tadajanakameva kuto vyabhicārāśaṅkā ।

<h2 id='626,xiii'>626,xiii <small><small></small></small></h2>

	tattasyājananaṃ rūpamanyasya yadi saiva sā ।
	na tasyājananaṃ rūpantattasyāḥ sambhavet kathaṃ ॥ 251 ॥
	tataḥ svabhāvau niyatāvanyonyaṃ hetukāryayoḥ ।
	tasmāt svadṛṣṭāviva tad dṛṣṭe kārye 'pi gamyate ॥ 252 ॥

<h2 id='626,xv'>626,xv <small><small>(<a href='docExplore?doc_id=PVA_626,xv_627,iii'>PVA_626,xv_627,iii</a>)</small></small></h2>

nanu ।

<627>

<h2 id='627,i'>627,i <small><small></small></small></h2>

	ekaṃ kathamanekasmāt kledavad dugdhavāriṇaḥ ।
	dravaśakteryataḥ kledaḥ sā tvekaiva dvayorapi ॥ 253 ॥
	bhinnābhinnaḥ kimasyātmā bhinne ca dravatā kathaṃ ।
	abhinne hyucyate buddhestadrūpāyā abhedataḥ ॥ 254 ॥

<h2 id='627,iii'>627,iii <small><small></small></small></h2>

na khalu dugdhavāriṇorabhinnarūpatā tadanyakaṭhinarūpabhedād vyāvṛtterekatvādekatā । tathā kāryasyāpi vikledasya । nahi vikledo 'pi paramārthato'bhinnaḥ । tadanyavyāvṛttyā tu tathā vyapadeśa iti na vyabhicāraḥ ।

<h2 id='627,iv'>627,iv <small><small>(<a href='docExplore?doc_id=PVA_627,iv_627,vi'>PVA_627,iv_627,vi</a>)</small></small></h2>

	tadvadbhede 'pi dahano dahanapratyayāśrayaḥ ।
	yenāṃśena dadhad dhūmaṃ tena tena tathā gatiḥ ॥ 255 ॥
	dahanapratyayāṅgādevānyāpekṣāt samudbhavāt ।
	dhūmo tadvyabhicārīti tadvat kāryantathā paraṃ ॥ 255 ॥

<h2 id='627,vi'>627,vi <small><small></small></small></h2>

tadvaditi dugdhavārivadeva dravatāyāstadanyavyatvattyā bhede 'pi dravyapratyayāśrayatvavat । bhedo 'pi dahanaprayayāśrayastadanyavyāvṛttyaiva 〈।〉 yenāṃśeneti dahana 〈pratyaya〉 kāraṇatvena tenaiva gatiḥ । anyatra dravyavyabhicārāt । dahanapratyayāṅgatāmantareṇa notpadyate dhūma iti na tadvyabhicāraḥ । tathā hi ।

<h2 id='627,vii'>627,vii <small><small>(<a href='docExplore?doc_id=PVA_627,vii_627,ix'>PVA_627,vii_627,ix</a>)</small></small></h2>

	dhūmendhanavikārāṅgatāpade dahanasthiteḥ ।
	anagniśceddhūmosau sadhūmaścetsapāvakaḥ ॥ 257 ॥

<h2 id='627,viii'>627,viii <small><small></small></small></h2>

dhūmaścendhanavikāraśca tayorevāṅgaṃ vahnirnnānyaḥ । tena yadyasau noṣṇādilakṣaṇaḥ śakramūrddhādistadā na sa dhūmo 'pi tuṣpādireva ।

<h2 id='627,ix'>627,ix <small><small></small></small></h2>

etadeva kuto na hyadṛṣṭaṃ niyamamarhati nānyathā bhavatīti । nīlamapi tarhi nānyadānyathā bhavatīti । kuta etat । tathā sati nīlameva na bhavatīti cet । samānametat । dhūma eva na bhavatīti । kuta etaditi samānamaparatrāpīti ।

<h2 id='627,x'>627,x <small><small>(<a href='docExplore?doc_id=PVA_627,x_627,xiv'>PVA_627,x_627,xiv</a>)</small></small></h2>

nanu svarūpalakṣaṇaṃ nīlādi na svarūpābhāve sati । na ca janyatālakṣaṇaṃ dhūmādikaṃ tatrāpi 〈sva〉rūpameva lakṣaṇamiti na samānametat ।

<h2 id='627,xi'>627,xi <small><small></small></small></h2>

atrocyate ।

<h2 id='627,xii'>627,xii <small><small></small></small></h2>

	na svarūpābhāsamātrād vastuto vastutāsthitiḥ ।
	svarūpasyāvabhāso hi bhrāntetaravidāṃ samaḥ ॥ 551 ॥ (PVA)

<h2 id='627,xiv'>627,xiv <small><small></small></small></h2>

svarūpamātranīlapītādyavabhāsanaṃ hi bhrāntābhrāntapratyayasamānamiti na vastu sidhyati । kāraṇakāryatākṛtastu vibhāga ityalaṃ prasaṅgena । svabhāvahetoḥ kathannāntarīyakateti cet ।

<h2 id='627,xv'>627,xv <small><small>(<a href='docExplore?doc_id=PVA_627,xv_628,i'>PVA_627,xv_628,i</a>)</small></small></h2>

atrocyate ।

<h2 id='627,xvi'>627,xvi <small><small></small></small></h2>

	nāntarīyakatā jñeyā yathā svaṃ hetvapekṣayā ।
	svabhāvasya yathoktaṃprāk vināśakṛtakatvayoḥ ॥ 258 ॥

<628>

<h2 id='628,i'>628,i <small><small></small></small></h2>

vastumātrānubandhī vināśa iti prāk pratipāditoyamartha iti punarnna carvitacarvaṇasya vidhānaṃ । tasmādanvayavyatirekalakṣaṇa eva kāryakāraṇabhāva iti nātmanā prāṇādīnāmiti na gamakāḥ ।

<h2 id='628,ii'>628,ii <small><small>(<a href='docExplore?doc_id=PVA_628,ii_628,vi'>PVA_628,ii_628,vi</a>)</small></small></h2>

ācāryasyāpyayamevābhiprāyaḥ sakala iti 〈।〉 kuta etaditi cet ।

<h2 id='628,iii'>628,iii <small><small></small></small></h2>

	ahetutvagatinyāyaḥ sarvoyaṃ vyatirekiṇaḥ ।
	abhyuhyaḥ śrāvaṇatvokteḥ kṛtāyāḥ sāmyadṛṣṭaye ॥ 259 ॥

<h2 id='628,iv'>628,iv <small><small></small></small></h2>

sakalavyatirekahetūdāharaṇasāmyakathanārthamācāryeṇa śrāvaṇatvasya vyatirekiṇo naikāntikapratipādanaṃ kṛtamiti sarvoyaṃ nyāya ācāryasyāpyabhiprāya〈stha〉 iti mantavyam ।

<h2 id='628,v'>628,v <small><small></small></small></h2>

evantāvad vyatirekī na heturiti pratipāditaṃ । sarvasya vyatirekiṇaḥ śrāvaṇatve 'samānatvāttasya cāsādhāraṇatvenānaikāntikatvāt । tathā hi ।

<h2 id='628,vi'>628,vi <small><small></small></small></h2>

	sapakṣācca vipakṣācca vyatireko na bhāvikaḥ ।
	sambhavyadṛṣṭimātreṇa vyatirekīti kathyate ॥ 552 ॥ (PVA)

<h2 id='628,vii'>628,vii <small><small>(<a href='docExplore?doc_id=PVA_628,vii'>PVA_628,vii</a>)</small></small></h2>

nityānityanirātmakasātmakarāśidvayavyatirekeṇa na rāśyantaraṃ । bhāvābhāvayoḥ parasparaparihāravirodhasya bhāvikatvādanyathā'vyavahāra masamaṃjasaṃ jagat syāt । na cobhayapakṣāsambhavi kiñcit । yadi nityādanityācca vyāvṛttaṃ śrāvaṇatvaṃ na bhavedeva tarhi niradhikaraṇatvāt । śabda evādhikaraṇamiti cet । na । śabdatvasyāpi samāno doṣaḥ । tadapi sarvato vyāvṛtternna bhavedeva । tathā hi ।

<h2 id='628,viii'>628,viii <small><small>(<a href='docExplore?doc_id=PVA_628,viii_628,x'>PVA_628,viii_628,x</a>)</small></small></h2>

	nityānityatvasandehe śabde hetūpapācanaṃ ।
	sa cedubhayato hīnaḥ sandehotra tayoḥ kathaṃ ॥ 553 ॥ (PVA)

<h2 id='628,ix'>628,ix <small><small></small></small></h2>

nahi tato vyāvṛttatvena niścitastayoreva sandehasambhavī । na tarhi śrāvaṇatvaṃ sandehahetuḥ śabdatvamātreṇaiva sandehāt ।

<h2 id='628,x'>628,x <small><small></small></small></h2>

nanu śabdatvāt sandehe kimapareṇāpi na sandehahetutābhājā bhāvyam ।

<h2 id='628,xi'>628,xi <small><small>(<a href='docExplore?doc_id=PVA_628,xi_628,xiv'>PVA_628,xi_628,xiv</a>)</small></small></h2>

nanu yo hi kvacid dṛṣṭaḥ soparatra dṛśyamānastatra śaṅkāmupajanayet । tadeva ca sandehahetutvamucyate । śrāvaṇatvanna kathaṃ sandehahetuḥ ।

<h2 id='628,xii'>628,xii <small><small></small></small></h2>

naitadasti । yataḥ ।

<h2 id='628,xiii'>628,xiii <small><small></small></small></h2>

	dṛṣṭe vidhividhānena saṃdehetra niṣedhataḥ ।
	bhāvābhāvena saṃdehe kaḥ svapakṣaparigrahaḥ ॥ 554 ॥ (PVA)

<h2 id='628,xiv'>628,xiv <small><small></small></small></h2>

yatra hi prameyatvādau sādhāraṇānaikāntike saṃdehaḥ । sa darśanadvāreṇa vidhimukhena asādhāraṇe tu pratiṣedhamukheneti tu konayorviśeṣaḥ ।

<h2 id='628,xv'>628,xv <small><small>(<a href='docExplore?doc_id=PVA_628,xv_628,xviii'>PVA_628,xv_628,xviii</a>)</small></small></h2>

nanu na dṛṣṭaṃ śrāvaṇatvaṃ nityānityayoriti tayorapratipattihetureva yuktaṃ । apratipattimukhasyaiva dṛṣṭatvāt ।

<h2 id='628,xvi'>628,xvi <small><small></small></small></h2>

nedaṃ sādhīyaḥ । yataḥ ।

<h2 id='628,xvii'>628,xvii <small><small></small></small></h2>

	vyāvṛttirekasya yadā niyamāt pratiyoginaḥ ।
	vṛtyābhāvyavirodhe hi vyāvṛttirnoṃbhayorapi ॥ 555 ॥ (PVA)

<h2 id='628,xviii'>628,xviii <small><small></small></small></h2>

naikānte dvābhyāṃ parasparavirodhibhyāṃ vyāvṛttisambhava audāsīnyaṃ tvatra na labhyata eva ।

<629>

<h2 id='629,i'>629,i <small><small>(<a href='docExplore?doc_id=PVA_629,i_629,ii'>PVA_629,i_629,ii</a>)</small></small></h2>

nanu dvayorekatra pramāṇābhāvādeva sandeho na śrāvaṇatvahetukṛtaḥ । yadi paraṃ tadapratipatti 〈hetu〉reva, sādhāraṇānaikāntike 'pi tarhi pramāṇābhāvādeva sandeho na sahetukṛtaḥ । darśanadvāreṇa so 'pi saṃdehahetureva । śrāvaṇatvamapyadarśanadvāreṇeti samānametat ।

<h2 id='629,ii'>629,ii <small><small></small></small></h2>

atha sandehe sati na saṃdehavyāvṛttistata iti saṃdehaheturucyate । śrāvaṇatvamapyevameveti yatkiñcidetat ।

<h2 id='629,iii'>629,iii <small><small>(<a href='docExplore?doc_id=PVA_629,iii_629,v'>PVA_629,iii_629,v</a>)</small></small></h2>

api ca ।

<h2 id='629,iv'>629,iv <small><small></small></small></h2>

	prameyatvaṃ dvayordṛṣṭaṃ dvayornniścayakṛnna kim ।
	dvayordarśanayoge hi vidhāne syād dvayorapi ॥ 556 ॥ (PVA)

<h2 id='629,v'>629,v <small><small></small></small></h2>

dṛṣṭaṃ hi yadyatra 〈tat〉 tadvidhānameva kuryāt । nāstīti dvītīyāṃśāvalambanaṃ kutaḥ । atha dvaya rnnaikatra parasparavirodhinorbhāvo yuktaḥ । evantarhi pakṣa eva saṃdeho na spakṣadvārakaḥ । darśane 'pi pakṣasaṃdehadvāraka eva saṃśayaḥ sa ubhayatrādarśane 'pi samānaḥ ।

<h2 id='629,vi'>629,vi <small><small>(<a href='docExplore?doc_id=PVA_629,vi'>PVA_629,vi</a>)</small></small></h2>

nanvekāntavyāvṛttikṛtaḥ saṃdehaḥ । ekāntena dvābhyāṃ vyāvṛttatvena niścayāt । yohi dvābhyāṃ rāśyantarāsambhavibhyāṃ vyāvṛttaḥ sa tenaiva rūpeṇāpratipatterhetuḥ । tathācācāryeṇāpyaya vyatirekī kathitaḥ । tathā cāha । yo hyasādhāraṇaḥ sādhanadharmaḥ sa yāvatā bhedena sarvasaṃgrahastatra saṃśayahetuḥ tadvatā tatsaṃgrahādekāntavyāvṛtteśca tatkathamayaṃ vyāvṛttereva saṃśayāt saṃśayahetuḥ ।

<h2 id='629,vii'>629,vii <small><small>(<a href='docExplore?doc_id=PVA_629,vii_629,xi'>PVA_629,vii_629,xi</a>)</small></small></h2>

naitadasti ।

<h2 id='629,viii'>629,viii <small><small></small></small></h2>

	uktametad yato dvābhyāṃ vyāvṛtteryasya niścayaḥ ।
	anyatra tasya bhāve'sanniścayaḥ syād dvayorapi ॥ 557 ॥ (PVA)
	vyāvarttakañca tatraiva punaḥ saṃdehakṛt katha ।
	tadvyāvṛtterdvayoranyanna vyavacchedasādhanam ॥ 558 ॥ (PVA)

<h2 id='629,xi'>629,xi <small><small></small></small></h2>

yo hi yasmāda vyāvṛttaḥ sa kathantasya na vyavacchedasādhakaḥ । atha dvayorvyavaccheda sādhyakatvādevāpratipattihetuḥ ।

<h2 id='629,xii'>629,xii <small><small>(<a href='docExplore?doc_id=PVA_629,xii_629,xvi'>PVA_629,xii_629,xvi</a>)</small></small></h2>

nedamasti । yataḥ ।

<h2 id='629,xiii'>629,xiii <small><small></small></small></h2>

	sarvasya hetorhetutvaṃ vyavacchedaprasādhane ।
	vyāvṛttiḥ śabdaliṅgābhyāṃ prasādhyata iti sthitaṃ ॥ 559 ॥ (PVA)

<h2 id='629,xiv'>629,xiv <small><small></small></small></h2>

sattyamanyavyāvṛttisādhaka eva hetuḥ kintu tadanyavidhānākṣepakatvena । iha tu na kiñcidanyadākṣipyate dvayorapi nivṛtteḥ । kṛtakatvena tu nityatānivṛttyā'nityatākṣepaḥ ।

<h2 id='629,xv'>629,xv <small><small></small></small></h2>

sattyametat ।

<h2 id='629,xvi'>629,xvi <small><small></small></small></h2>

	nityavyāvarttanādanyannānityatvaṃ vidhīyate ।
	anyavyāvarttanādeva kṛtorthonumayā yataḥ ॥ 560 ॥ (PVA)

<h2 id='629,xvii'>629,xvii <small><small>(<a href='docExplore?doc_id=PVA_629,xvii'>PVA_629,xvii</a>)</small></small></h2>

anityasya nityata ropasya vyavacchedamātreṇa kṛtārthamanumānaṃ । nityānityavikalpayorekavyāvarttanenāparasya svata eva sthānāt । tadapi kadācinna bhaviṣyatīti cet । na । tasya pratyakṣasiddhatvāt । kāryahetau । kathamiti cet । āstāntāvadetat । śrāvaṇatvena tu yadi dvayamapi vyavacchinnaṃ tadanyathātvavidhānaṃ pratyakṣasiddhambhavediti hetureva bhavet । anyena 〈tu〉 hetunā tadekasādhanena na heturiti cet । na । pratyakṣasiddhe kathamanyo

<630>

<h2 id='630,i'>630,i <small><small>(<a href='docExplore?doc_id=PVA_630,i'>PVA_630,i</a>)</small></small></h2>

heturniṣedhakaḥ syād vidhāyako vā । atha pratyakṣaṃ na niṣedhakṛt । tato parasya pareṇa vidhānaṃ niṣedhanamvā na śrāvaṇatvena । dvayorvyavacchede kathamapareṇa vidhānaṃ । anyathā tatrāpyapareṇa vidhānamiti kathamaparasyāpi pramāṇatā bhavediti sarvatrānāśvāsaḥ । na ca pratyakṣamaniṣedhakaṃ । tathābhāve hi vidhāyakamapi na syāt । vidhānaṃ vastupratipādanaṃ na ca vastu tadaparavyatiriktaniṣedhamantareṇa pratipāditaṃ bhavati । yataḥ ।

<h2 id='630,ii'>630,ii <small><small>(<a href='docExplore?doc_id=PVA_630,ii_630,iv'>PVA_630,ii_630,iv</a>)</small></small></h2>

	anyāsaṃsargi tadvastu bhavedvānyena miśritaṃ ।
	anyena miśraṇe vastu na syādavyavahārataḥ ॥ 561 ॥ (PVA)
	tathā vā na niṣedhasya parasmādapi sambhavaḥ ॥ 562 ॥ (PVA)

<h2 id='630,iv'>630,iv <small><small></small></small></h2>

atra vicāryate । vastu svayaṃ svarūpataḥ parasmādavyāvṛttamanyathā vā । yadi vyāvṛttaṃ pratyakṣeṇa tathā gṛhītamagṛhītamvā । gṛhītañcet kathamanyasyāniṣedhaḥ । sa eva hi parasya tatra niṣedho yatparihāreṇa tasya rūpāntaratayā pratibhāsanaṃ । anyathā saṃkulapratipatteravyavahāra iti niṣphalaṃ pramāṇaṃ । atha pareṇa pramāṇenāparasya niṣedhavyavahāraḥ ।

<h2 id='630,v'>630,v <small><small>(<a href='docExplore?doc_id=PVA_630,v_630,viii'>PVA_630,v_630,viii</a>)</small></small></h2>

tadapyasat । yataḥ ।

<h2 id='630,vi'>630,vi <small><small></small></small></h2>

	pratyakṣeṇa pratītasya parasmād yadi bādhanaṃ ।
	pratyakṣasyāpramāṇatve parasyāpyapramāṇatā ॥ 563 ॥ (PVA)

<h2 id='630,vii'>630,vii <small><small></small></small></h2>

pratyakṣasyāpramāṇatve kaḥ paratra samāśvāsaḥ । atha vastumiśraṇameva pareṇa । tataḥ parapramāṇaśatenāpi na niṣedhaḥ । na hi svarūpamanyathā karttuṃ śakyaṃ । atha kenacid rūpeṇāmiśritamiti niṣedhaḥ । yena rūpeṇa 〈।〉 miśraṇaṃ tenāpi rūpeṇa pratyakṣeṇa gṛhītameva । anyathānyathāgrahaṇe kathaṃ vyāvṛttatārthasya । 〈pareṇa pratītau vyāvṛttatāvagama iti cet〉 pareṇa〈ānyathā〉 pratītau sarvatrānāśvāsa iti pratipāditaṃ ।

<h2 id='630,viii'>630,viii <small><small></small></small></h2>

	uṣṭrāt praviṣṭamātrasya yonyathā garbbhaveśmani ।
	pratibhāsaḥ parodhyakṣastena pūrvasya bādhanaṃ ॥ 564 ॥ (PVA)

<h2 id='630,ix'>630,ix <small><small>(<a href='docExplore?doc_id=PVA_630,ix'>PVA_630,ix</a>)</small></small></h2>

garbbhagṛhe hi prathama <?> praveśe'pramāṇameva prathamadarśanaṃ । tena tad bādhyate na tu pramāṇameva । tasmād yadi pratyakṣeṇobhayavyāvṛttaśabdagrahaṇaṃ tadā na parasmāt saṃdehonyathā vā tathā śrāvaṇatvena vā । tasmādavyāvṛttatayaiva śrāvaṇatvāt saṃdehaḥ । evaṃ sarvo vyatirekī । adarśanamātrantūpādāyācāryeṇa vyatirekī pratipāditaḥ । kathantarhi ekāntavyāvṛtteriti vacanaṃ । naikāntena niścaye vyāvṛtterityartho 'pi tvekāntasya niścayasya vyāvṛtteriti । nahi nitye'nitye vāsya bhāvenābhāvena vā niścayaḥ । tataḥ paramārthato 'vyāvṛttireva tatonaikāntikatā । evantāvad "vivādād bheda" iti vyākhyātaṃ ।

<h2 id='630,x'>630,x <small><small>(<a href='docExplore?doc_id=PVA_630,x_630,xiv'>PVA_630,x_630,xiv</a>)</small></small></h2>

sāmānyamidānīṃ vyākhyāyate । yathaikāntavyāvṛtto vyatirekī gamakastathaikāntenānvayyapi । tathā hi ।

<h2 id='630,xi'>630,xi <small><small></small></small></h2>

	prameyatvādanityatvaṃ śabdasyāpi ghaṭādivat ।
	ākāśādasatastasya vyāvṛtterheturanvayī ॥ 565 ॥ (PVA)

<h2 id='630,xii'>630,xii <small><small></small></small></h2>

nahyākāśasya sattvamasattvamvā tasyāsattvāt । tenāvyabhicāritānvayo heturgamaka eva ।

<h2 id='630,xiii'>630,xiii <small><small></small></small></h2>

naitadasti ।

<h2 id='630,xiv'>630,xiv <small><small></small></small></h2>

	ākāśāsattvapakṣe hi yadyapyasya na sambhavaḥ ।
	tathāpyasyā prameyatvaṃ kathañcinna nivarttate ॥ 566 ॥ (PVA)

<631>

<h2 id='631,i'>631,i <small><small>(<a href='docExplore?doc_id=PVA_631,i^1'>PVA_631,i^1</a>)  (<a href='docExplore?doc_id=PVA_631,i^2'>PVA_631,i^2</a>)</small></small></h2>

asatāmapi kathañcit prameyatā'styevānyathā vidhiniṣedhāmyāṃ vyavahāra eva na bhavet । nahi sattvaṃ kevalaṃ vyavahartuṃ śakyaṃ । parasparaparihāreṇa hi vyavyasthitāḥ padārthātmāno vyavahāraviṣayo 'nyathārthakriyāvirahādanarthatā syāt । arthakriyārthināṃ svaparavibhāgābhāve ca ko vyavaharet । kva vā kimarthamveti sarvamasadeva bhavet । nahi parapakṣamasada pratiyatā svapakṣaḥ śakyaḥ samarthayituṃ । ākāśañca sa pratighapadārthābhāvamātramavaśyaṃ pramātavyamanyathā na padāt padamapi calitavyamāpatet । tasmāt sataḥ padārthān pratiniyamena vyavasthāpayatā prameyo'bhāva evaṃ sa vyavasthāpitaḥ । pramāṇena vyavasthāpita iti prameyaḥ । na hi vastuviṣayameva pramāṇaṃ । paricchedalakṣaṇatvāt pramāṇasya । paricchedakāryeva pramāṇaṃ । na cet svaviṣaye pareṇa bādhyate । tasmād vyavahārāvisamvādasādhanapratyayaparicchedyatvāt prameya evābhāva iti nāvyabhicaritānvayaṃ prameyatvāditi । tataḥ sādhāraṇatayā naikāntikaṃ । atha prameyatā pratyakṣaparicchedyataivocyate । tathā sati pratyakṣasya vastuna udayādarthakriyāsāmarthyameva prameyatvaṃ । tatorthakriyākāritvameva gamakamityāpatitaṃ 〈।〉 taccāvastuno〈pi〉 vyāvṛttervyatirekasambhavāt kathamanvayī hetuḥ । bhavati cāsato 'pi vyāvṛttiriti pratipāditaṃ ।

<h2 id='631,ii'>631,ii <small><small>(<a href='docExplore?doc_id=PVA_631,ii_631,iv'>PVA_631,ii_631,iv</a>)</small></small></h2>

etena vastutvādayo 'pi vyākhyātāḥ । tasmādanvayavyatirekyeva kāryasvabhāvalakṣaṇo hetuḥ ।

<h2 id='631,iii'>631,iii <small><small></small></small></h2>

nanvanupalabdhirapi tṛtīyo heturiti pratipāditaṃ । pratiṣedhastu sarvatra sādhyate'nupalambhata ityādinā ।

<h2 id='631,iv'>631,iv <small><small></small></small></h2>

atha vastuviṣayahetuprabhedopadarśanametat । tathā sati pratibandhonupalabdherūpapādanīyaḥ na ca tādātmyatadutpattibhyāmaparapratibandhaprakāra iti pratipāditaṃ ।

<h2 id='631,v'>631,v <small><small>(<a href='docExplore?doc_id=PVA_631,v_631,viii'>PVA_631,v_631,viii</a>)</small></small></h2>

atrocyate ।

<h2 id='631,vi'>631,vi <small><small></small></small></h2>

	kāraṇavyāpakābhāvādabhāvo vyāpyakāryayoḥ ।
	gamyate na 〈।〉 paraḥ kaścidabhāvasya prasādhakaḥ ॥ 567 ॥ (PVA)

<h2 id='631,viii'>631,viii <small><small></small></small></h2>

abhāvo hi nāma na kaścit svatantro vyavahāraviṣayo'pi tu vivakṣitasya vastuna eva । tacca vastu sandihyamāne parokṣatayā kathannāstīti sidhyati । nahi tasyānupalabdhireva gamikā'bhāvasyānupalabdhilakṣaṇaprāptatvāt । evaṃ tu tadabhāvaḥ sidhyati 〈।〉 yadi tasya kāraṇaṃ vā nāstīti । tatra ca 〈darśitaḥ〉 sa eva dvividhaḥ pratibandha iti siddhapratibandhikaivānupalabdhiḥ ।

< 5. anupalabdhicintā>

<h1 id='3.1.6.1'>3.1.6.1</h1>

<1. anupalabdhiḥ pṛthag hetuḥ>

<h2 id='631,ix'>631,ix <small><small>(<a href='docExplore?doc_id=PVA_631,ix_632,ii'>PVA_631,ix_632,ii</a>)</small></small></h2>

udāharaṇaṃ kasmānnopāttaṃ । upāttameva yataḥ ।

<h2 id='631,x'>631,x <small><small></small></small></h2>

	hetusvabhāvavyāvṛttyaivārthavyāvṛttivaṇarṇanāt ।
	siddhodāharaṇetyuktānupalabdhiḥ pṛthag na tu ॥ 260 ॥

<632>

<h2 id='632,i'>632,i <small><small></small></small></h2>

upāttamevānupalabdherudāharaṇaṃ na tu pṛthak । kiṃ kāraṇaṃ । hetusvabhāvavyāvṛtyaivārthasya 〈kāryasya〉 svabhāvasya ca vyāvṛttikathanāt ।

<h2 id='632,ii'>632,ii <small><small></small></small></h2>

niveditametat ।

<h2 id='632,iii'>632,iii <small><small>(<a href='docExplore?doc_id=PVA_632,iii_632,vi'>PVA_632,iii_632,vi</a>)</small></small></h2>

ātmatve hetubhāve vā siddhe hi vyatirekitā ।

<h2 id='632,iv'>632,iv <small><small></small></small></h2>

sidhyatītyādisvabhāvānupalabdhirapi nirddiṣṭaiva । hetusvabhāvayoranupalabdhayoreva bhāvasya nivarttanāt । tathā coktaṃ । "siddhaṃ pramāṇairvadatā" mityādi । upalabdhilakṣaṇaprāptatvaṃ viśeṣaṇamiti kathaṃ sidhyati ।

<h2 id='632,v'>632,v <small><small></small></small></h2>

atrocyate ।

<h2 id='632,vi'>632,vi <small><small></small></small></h2>

	tatrāpyadṛśyāt puruṣāt prāṇāderanivarttanāt ।
	sandehahetutākhyātyā dṛśyārthe seti sūcitaṃ ॥ 261 ॥

<h2 id='632,vii'>632,vii <small><small>(<a href='docExplore?doc_id=PVA_632,vii_632,ix'>PVA_632,vii_632,ix</a>)</small></small></h2>

pareṇoktaṃ ghaṭādau prāṇādinivṛttirātmanivṛtteryadi ca jīvaccharīrādapyātmā vyāvṛttaḥ prāṇādayo 'pi vyāvartteran ।

<h2 id='632,viii'>632,viii <small><small></small></small></h2>

atrācāryeṇa pratipāditaṃ । ghaṭādāvātmā sattvameva dṛśyatvamevādṛśyatvādātmano na siddhamanupalabdhimātrāt saṃhedā <?>〈 dehā〉 diti । ato dṛśyerthe'nupalabdhirgamiketi sūcitameva ।

<h2 id='632,ix'>632,ix <small><small></small></small></h2>

nanu vyavacchedasādhanatve sarva eva heturanupalambha eva tatkathaṃ hetutritayaṃ ।

<h2 id='632,x'>632,x <small><small>(<a href='docExplore?doc_id=PVA_632,x_632,xii'>PVA_632,x_632,xii</a>)</small></small></h2>

naiṣa doṣaḥ । yataḥ ।

<h2 id='632,xi'>632,xi <small><small></small></small></h2>

	anaṅgīkṛtavastvaṃśo niṣedhaḥ sādhyate nayā ।
	vastunyapi tu pūrvābhyāṃ paryudāso vidhānataḥ ॥ 262 ॥

<h2 id='632,xii'>632,xii <small><small></small></small></h2>

vastunyapi pradeśe na paryudāsaḥ sādhyate'pi tvanaṅgīkṛtavastvabhāve niṣedhaḥ sādhyate । pūrvābhyā tu svabhāvakāryahetubhyāṃ paryudāsadvāreṇa । tena viṣayabhedād bheda eva pratibandhasamānatāyāmapi ।

<h2 id='632,xiii'>632,xiii <small><small>(<a href='docExplore?doc_id=PVA_632,xiii_632,xvi'>PVA_632,xiii_632,xvi</a>)</small></small></h2>

nanu kaḥ svabhāvānupalabdhau pratibandhaḥ tādātmyamityāha ।

<h2 id='632,xiv'>632,xiv <small><small></small></small></h2>

tatropalambheṣvastitvamupalabdhernna cāparaṃ ।

<h2 id='632,xv'>632,xv <small><small></small></small></h2>

na hyanupalabdheranyaivāsattā'pi tvanupalabdhireva ।

<h2 id='632,xvi'>632,xvi <small><small></small></small></h2>

nanu jñānavyatireko'nupalabdhiḥ । sattāvyatirekonupalabdhiḥ <?> sattāvyatirekastvabhāvastatkathamanayostādātmyaṃ । yathā ca jñānajñeyayorbhedastathā tadabhāvayorapi 〈।〉 na khalu jñānameva padārthasya sattājñānavyatirekeṇāpi tasyābhāvāt । tathā hi ।

<h2 id='632,xvii'>632,xvii <small><small>(<a href='docExplore?doc_id=PVA_632,xvii_633,i'>PVA_632,xvii_633,i</a>)</small></small></h2>

	sattā parokṣāpyarthānāmanumānena gṛhyate ।
	pāvakasya na kimbhāvo dhūmadṛṣṭyānumīyate ॥ 568 ॥ (PVA)

<h2 id='632,xviii'>632,xviii <small><small></small></small></h2>

na ca tatrāpyanumānopalambha eva sattā । anumānābhāve 'pi sattāyāṃ vyabhicārāt । nānumānanivṛttirabhāvaṃ gamayati । atītānāgatayorapyanumānavṛtteḥ ।

<h2 id='632,xix'>632,xix <small><small></small></small></h2>

nedaṃ sādhīyaḥ ।

<633>

<h2 id='633,i'>633,i <small><small></small></small></h2>

	na hyanyānupalabhyeṣu nāstitānupalambhanāt ।

<h2 id='633,ii'>633,ii <small><small>(<a href='docExplore?doc_id=PVA_633,ii'>PVA_633,ii</a>)</small></small></h2>

upalabdhilakṣaṇaprāptasya 〈hi〉 tadanupalabdhyā'bhāvavyavahāraḥ sādhyate na ca teṣāmupalambhādanyaiva sattā । tathā hi vipratiṣiddhametat । upalabdhiyogyo na copalabhyata iti । tasmādupalabdhilakṣaṇaprāptapadārthasattopalambha eva । tathā hi । yadyupalabhyamānatopalabdhissā padārthasvabhāvaiva । athopalambhanamupalabdhiḥ kartṛsthatayo cyate । tadāpyupalabdhilakṣaṇaprāptasattā tayā prāptaiva । tadavyatireke ca na bhedapratipattirvyatirekasya gamyatvād bhedasya । tadavyabhicārādupalambhaḥ sattocyate । na ca vyatiriktasamānakālopalambhādupalambhaḥ padārthānāṃ । api tu tadanupraviṣṭopalabhyamānatālakṣaṇopalambhādeva । tasmādupalambha eva sattā । tatastadanupalambha evāsatteti vakṣyati । na hi parasparamabhāvānāṃ paramārthataḥ kaścid bhedaḥ । bhāvaviśeṣaṇabhede tu bhedaḥ । paṭasyābhāvaḥ śakaṭasyeti ca । na ca nirviśeṣaṇo bhāvaḥ tattvaṃ pratilabhate । atha bhāvābhāvayorbhāvabhūtamviśeṣaṇamekameva । atastadabhāvayorapyekatvameva । na ca paramārthato'bhāvasya tataḥ pratiṣedhyabhede 'pi ।

<h2 id='633,iii'>633,iii <small><small>(<a href='docExplore?doc_id=PVA_633,iii_633,v'>PVA_633,iii_633,v</a>)</small></small></h2>

nanu yadyabhāva evānupalabdhistadā'vipratipattireva । sattyametat । yataḥ ।

<h2 id='633,iv'>633,iv <small><small></small></small></h2>

	ityajñajñāpanāyaikānupākhyodāhṛtirmatā ॥ 263 ॥

<h2 id='633,v'>633,v <small><small></small></small></h2>

ekā svabhāvānupalabdhilakṣaṇā iti । parijñānarahitasya yo hi jñānajñeyābhāvayorabhedaṃ nāvagacchati । yo vā sāṃkhyotyantavimūḍhaḥ sarvaṃ sarvatra vidyata ityāgrahavāt । tasyājñasya pratī yarthamekā svabhāvānupalabdhiḥ । kintarhi tatra prasādhyate ।

<h2 id='633,vi'>633,vi <small><small>(<a href='docExplore?doc_id=PVA_633,vi_633,vii'>PVA_633,vi_633,vii</a>)</small></small></h2>

	viṣayāsattvatastatra viṣayi pratiṣidhyate ।
	jñānābhidhāne sandehaṃ yathā'dāhādapāvakaḥ ॥ 264 ॥

<h2 id='633,vii'>633,vii <small><small></small></small></h2>

viṣayo hi jñānābhidhānayoḥ sattvaṃ । tatsaṃdehaśca tayoḥ sandehasya । tasya viṣayasyābhāve niyamena jñānamabhidhānaṃ sandehaśca nivarttate । viṣayasya viparyayasya sattvāt । yathā na pāvako dāhābhāvāt । dahanabhāve hi pakṣāntare pāvakasaṃdehaḥ tadabhāve tu viparyayasya bhāvāt । kutastasya sambhavaḥ । yato'dāhādaparā nāstyapāvakatā । yathā ca nādāhādaparā'pāvakatā ।

<h2 id='633,viii'>633,viii <small><small>(<a href='docExplore?doc_id=PVA_633,viii_633,xii'>PVA_633,viii_633,xii</a>)</small></small></h2>

	tathānyānopalabhyeṣu nāstitānupalambhanāt ।
	tajjhānaśabdāḥ sādhyante tadbhāvāt tannibandhanāḥ ॥ 265 ॥

<h2 id='633,ix'>633,ix <small><small></small></small></h2>

na khalvanyaiva nāstitā nāmopalabdhilakṣaṇaprāpteṣvanupalambhanasvarūpād bahiḥ । tatastatsiddhausiddha eva tadātmībhāvaḥ ।

<h2 id='633,x'>633,x <small><small></small></small></h2>

nanvabhāvo'nu〈pa〉 lambhena sādhyate । tatkathaṃ sādhyasādhanayorekatā ।

<h2 id='633,xi'>633,xi <small><small></small></small></h2>

tadapyasat ।

<h2 id='633,xii'>633,xii <small><small></small></small></h2>

	na siddhametadevātra na cāsiddhamasiddhataḥ ।
	siddhimṛcchati naivātra pratibandhastato na tat ॥ 569 ॥ (PVA)

<h2 id='633,xiii'>633,xiii <small><small>(<a href='docExplore?doc_id=PVA_633,xiii'>PVA_633,xiii</a>)</small></small></h2>

yaducyate sādhyasādhanayorbhedena bhavitavyaṃ 〈।〉 sa evātra sādhyasādhanabhāvo na siddhaḥ । tatkathai tathā bhedasya siddhiḥ । na khalvasiddhamasiddhataḥ siddhimatā yāvat sādhyasādhanabhāvo na <634> siddhaḥ paraṃ prati na tāvad bhedasiddhiḥ । yāvacca na bhedasiddhirnna tāvat sādhyasādhanabhāvaḥ । pratibandhe hi sati sādhyasādhanabhāvaḥ na tādātmyaṃ pratikṣipato'nupalambhābhāvayoraparaḥ pratibandhaḥ । nahi kāryakāraṇabhāvastayoḥ ।

<h2 id='634,i'>634,i <small><small>(<a href='docExplore?doc_id=PVA_634,i_634,iii'>PVA_634,i_634,iii</a>)</small></small></h2>

nanvabhāvenānupalambhaḥ kriyate । yadaiva ghaṭāderapanayanaṃ karoti kaścit tadaivānupalambhaḥ ।

<h2 id='634,ii'>634,ii <small><small></small></small></h2>

satyametad yadyabhāvaḥ pareṇānupalambhataḥ pramāṇena jñāyate tato na sahānupalambhavadasya pratibandhaḥ prasidhyet । anyathetaretarāśrayadoṣaprasaraḥ kena nivāryaḥ ।

<h2 id='634,iii'>634,iii <small><small></small></small></h2>

	pratibandhe pramāsiddhenupalambhapramāṇatā ।
	pramātvenupalambhasya pratibandhaḥ prasidhyati ॥ 570 ॥ (PVA)
	anyonyāśrayato naivamekasyāpi prasiddhatā ।
	itaretarakṛtakāryamata eva na sidhyati ॥ 571 ॥ (PVA)

<h2 id='634,v'>634,v <small><small>(<a href='docExplore?doc_id=PVA_634,v_634,vii'>PVA_634,v_634,vii</a>)</small></small></h2>

tasmādanupalambhānnābhāvaḥ prasidhyati । pratibandhābhāvāt । tādātmyapratibandhe tu sa evānupalambho'bhāva iti vyavahāra eva sādhyate ।

<h2 id='634,vi'>634,vi <small><small></small></small></h2>

	siddho hi vyavahāroyaṃ dṛśyādṛṣṭāvasanniti ।
	tasyāḥ siddhāvasandigdhau tatkāryatve 'pi dhīdhvanī ॥ 266 ॥

<h2 id='634,vii'>634,vii <small><small></small></small></h2>

nanu vyavahārasādhane 'pi nāstyeva dṛṣṭāntaḥ । anupalabdhyaiva sakalo vyavahāraḥ sādhanīyaḥ । tadā ca dṛṣṭāntāntarasa dhane'navasthaiva । vyavahāraśca kāryabhūta evānupalabdheḥ । tataḥ kāraṇāt kāryasādhanamayuktaṃ । nāvaśyaṃ kāraṇāni tadvantīti 〈।〉

<h2 id='634,viii'>634,viii <small><small>(<a href='docExplore?doc_id=PVA_634,viii_634,ix'>PVA_634,viii_634,ix</a>)</small></small></h2>

tadasat yataḥ ।

<h2 id='634,ix'>634,ix <small><small></small></small></h2>

siddha evāyaṃ vyavahāro dṛśyādṛṣṭinibandhanaḥ । tāvanmātranibandhanatayā abhāvavyavahārayogyatā'nupalabdhisvabhāvaiva yogyatāyā'<?>〈a〉 narthāntaratvāt । vyavahārastvavaśyameva taddarśanāt sacetanaḥ pravarttayet । tāvanmātranibandhanamabhāvavyavahāraṃ smarannavaśyameva taccetanāvān bhavati । kāyavāgvyavahārantu yadi nāma na pravarttayati । mā sma pravarttayat । pramāṇasya pramāṇatāpratītisādhanatayā na kāyādivyavahārasādhanāt । tasmāt 〈।〉

<h2 id='634,x'>634,x <small><small>(<a href='docExplore?doc_id=PVA_634,x_634,xiii'>PVA_634,x_634,xiii</a>)</small></small></h2>

	vidyamāne hi viṣaye mohādatrānanubruvan ।
	kevalaṃ siddhasādharmyāt smāryate samayaṃ paraḥ ॥ 267 ॥

<h2 id='634,xi'>634,xi <small><small></small></small></h2>

— iti saṃgrahaḥ ।

<h2 id='634,xii'>634,xii <small><small></small></small></h2>

	kāryakāraṇatā yadvat sādhyate dṛṣṭyadṛṣṭitaḥ ।
	kāryādiśabdā hi tayorvyavahārāya kalpitāḥ ॥ 268 ॥

<h2 id='634,xiii'>634,xiii <small><small></small></small></h2>

na khaluṃ darśanādarśanaviśeṣavyatirekeṇāpara 〈।〉 kāryakāraṇatā । kāryamasyetyayamevārtha etadantareṇa na bhavatīti । yadi tu vyatirikta etasmāttadaitadabhāve 'pi bhavedeva 〈।〉 tathā sati vyarthakaḥ pratibandhaḥ paraḥ ।

<h2 id='634,xiv'>634,xiv <small><small>(<a href='docExplore?doc_id=PVA_634,xiv_634,xvi'>PVA_634,xiv_634,xvi</a>)</small></small></h2>

atha tadabhāve na bhavettathā sati sa eva sambandha iti vyarthakaḥ paraḥ ।

<h2 id='634,xv'>634,xv <small><small></small></small></h2>

nanu sambandhe sati tadabhāve na bhavati । tadbhāve bhavatīti sidhyati ।

<h2 id='634,xvi'>634,xvi <small><small></small></small></h2>

	sambandhe sati tadbhāve bhavatīti yadīṣyate ।
	tadabhāve 'pi sambandhaḥ pūrvakasyeti cintyatāṃ ॥ 572 ॥ (PVA)
	dviṣṭha eva hi sambandhaḥ ekabhāve kathambhavet ।
	yogyatā yadi sambandhaḥ kāraṇasya phalodaye ॥ 573 ॥ (PVA)
<635>
	kāraṇādeva kāryasya bhāva ityeva yuktimat ।
	tathā hi kāraṇaṃ tādṛk nijakāraṇasambhavi ॥ 574 ॥ (PVA)

<h2 id='635,ii'>635,ii <small><small>(<a href='docExplore?doc_id=PVA_635,ii_635,iv'>PVA_635,ii_635,iv</a>)</small></small></h2>

na cānvayavyatirekābhyāmaparaḥ kāryakāraṇabhāvaḥ pratibhātyatīndriyadṛśo 'pi । tasmādanvayavyatirekābhyāṃ kāryakāraṇabhāvavyavahārasya sādhyatā ।

<h2 id='635,iii'>635,iii <small><small></small></small></h2>

kathantarhi śabdānyattvamarthānyattvamantareṇa na tayoreva dṛṣṭyadṛṣṭyorvyavahārārthaṃ lāghavena kāryādiśabdaniveśaḥ । tena ।

<h2 id='635,iv'>635,iv <small><small></small></small></h2>

	kāraṇāt kāryasaṃsiddhiḥ svabhāvāntargamādiyaṃ ।
	hetuprabhedākhyānena darśitodāhṛtiḥ pṛthaka ॥ 269 ॥

<h2 id='635,v'>635,v <small><small>(<a href='docExplore?doc_id=PVA_635,v_635,viii'>PVA_635,v_635,viii</a>)</small></small></h2>

kāraṇaṃ 〈hi〉 samarthaṃ kāryasvabhāva eva vastutaḥ । tatonupalabdhiḥ svabhāvahetureva । tato nāsyāḥ pṛthagupanyāsaḥ ।

<h2 id='635,vi'>635,vi <small><small></small></small></h2>

nanu kathaṃ svabhāvānupalambhaḥ svabhāvahetāvantarbhavati tādātmyapratibandhamantareṇa । yathā ca bhāvayorna parasparaṃ bhedaḥ tathā'bhedo 'pi । na khalu nirātmanaḥ tādātmyasambhavaḥ । na hi śaśaviṣāṇaṃ kharaviṣāṇātmakaṃ ।

<h2 id='635,vii'>635,vii <small><small></small></small></h2>

atra hi pratividhīyate । pratiṣeghyaviparītasvabhāvātmikaivānupalabdhiḥ । tathā hi ।

<h2 id='635,viii'>635,viii <small><small></small></small></h2>

	ekopalambhānubhavādidaṃ nopalabhe iti ।
	buddherupalabhe veti kalpikāyāḥ samudbhavaḥ ॥ 270 ॥

<h2 id='635,ix'>635,ix <small><small>(<a href='docExplore?doc_id=PVA_635,ix'>PVA_635,ix</a>)</small></small></h2>

na khalu riktātmā'bhāvaḥ pramāṇagocaravicāravattaraḥ । na ca tena siddhenāpi svarūpamātrataḥ kiñcita prasiddhimat । vastusāṃkaryaparyālocanalocanaireva sa tatheṣyate । tatra yadi vastudeśakālāvasthāntarabhāvād vyāvṛttaṃ svarūpataḥ kimaparābhāvakalpanayā । atha na vyāvṛttaṃ svarūpataḥ tathāpi vyarthakaḥ paro'bhāvaḥ । ekatra vyarthaḥ paratrāsamartha iti pratyapādīdaṃ prāgeva । tasmād anyabhāvariktatayaivaṃ svabhāvabhūta 〈o〉 dharmabhedena tathā vyapadiśyate ghaṭāderabhāva iti । yataḥ । ekasya padārthasya vivakṣitapadārthasvarūpaviviktātmano ya upalambhaḥ tasya yo'nubhavaḥ svasamvedanatayā tasmādevedaṃ nopalabhe iti smaraṇaviparivarttamānamatiḥ kalpanārūpopajāyate । tatra pradeśānubhava evāparasyānupalambhaḥ । yata etadanyena svarūpeṇa nopalabhe ityayamevātrārthaḥ । tena svarūpeṇānupalabdhirasya । tena rūpeṇedaṃ nāstīti ।

<h2 id='635,x'>635,x <small><small>(<a href='docExplore?doc_id=PVA_635,x_635,xii'>PVA_635,x_635,xii</a>)</small></small></h2>

nanu ca tadupaghātakamiha nāstīti tasyābhāvo'nena rūpeṇeti sādhyaṃ tatkathaṃ viparyayasya vacanaṃ । sattyametad yadi paro 'pyatrārtho nāntarbhavet 〈।〉 sa tvantarbhavatyeva । tathā hi ।

<h2 id='635,xi'>635,xi <small><small></small></small></h2>

	viviktastena rūpeṇa pradeśonena vā ghaṭaḥ ।
	na bhedotra vidagdhānāṃ pratibhāti kathañcana ॥ 575 ॥ (PVA)

<h2 id='635,xii'>635,xii <small><small></small></small></h2>

yadi sonena rūpeṇa vivikto na syādayamapi na teneti parisphuṭārthe kaḥ parasya vyāmohaḥ । tasmāt tadviviktataivāsyātrābhāvaḥ । yataśca tadviviktapradeśadarśanādeva nopalabhe taditi matiḥ । tadanyarūpeṇa copalabhe iti tatonupalambhasyopalambhasya ca tādātmyādupalambha evānupalambhaḥ ।

<636>

<h2 id='636,i'>636,i <small><small>(<a href='docExplore?doc_id=PVA_636,i_636,ii'>PVA_636,i_636,ii</a>)</small></small></h2>

nanu bhavatvayamanupalambho jñānāntarasya jñeyāntarantu kathaṃ । jñānajñeyayorabheda iti pratipādanādadoṣaḥ । athavā vā śabda ivārthe । yathā upalabhe iti vikalpaviṣayatvāttathādhyavasīyamāna upalambhastathā nopalabhe iti vyavasāyādanupalambho 'pi ।

<h2 id='636,ii'>636,ii <small><small></small></small></h2>

iti cet । na 〈।〉 aviviktasya vedane'bhāvavedanasya sāmarthya 〈।〉 pramāṇena gṛhītasyānyathā karttumaśakyatvāt । pratipāditañcaitaditi nocyate । tathā hi ।

<h2 id='636,iii'>636,iii <small><small>(<a href='docExplore?doc_id=PVA_636,iii_636,viii'>PVA_636,iii_636,viii</a>)</small></small></h2>

	nahi smṛtiṃ vinā〈'〉 bhāvapramāṇasyāsti sambhavaḥ ।
	vinā viśiṣṭānubhavaṃ pratiyogismṛtirna yat ॥ 576 ॥ (PVA)

<h2 id='636,v'>636,v <small><small></small></small></h2>

nanvabhāvasādhitā bhāvasaṃbhavādeva viśeṣasiddhirbhāvānāṃ tatkathamabhāvamantareṇāsākarya ।

<h2 id='636,vi'>636,vi <small><small></small></small></h2>

naitadasti । yataḥ ।

<h2 id='636,vii'>636,vii <small><small></small></small></h2>

	viśeṣo gamyaterthānāṃ viśiṣṭādeva vedanāt ।
	tathābhūtātmasaṃvittirbhedadhīheturasya ca ॥ 271 ॥

<h2 id='636,viii'>636,viii <small><small></small></small></h2>

yadi na viśiṣṭaṃ vedanaṃ vedanāntaraviviktaṃ bhavet । na vedyaviśeṣagatiḥ । yadi ca svasambedanena tadrūpasamvedanasyānanubhavaḥ tadā tasyāpi viśiṣṭatā na gamyate । abhāvasamvedanena gamyeta

<h2 id='636,ix'>636,ix <small><small>(<a href='docExplore?doc_id=PVA_636,ix'>PVA_636,ix</a>)</small></small></h2>

nahi pratiyogismaraṇamantareṇābhāvapramāṇodayaḥ । na ca viśiṣṭasamvedanābhāve pratiyoginaḥ smaraṇaṃ । atha pūrvantasya viśiṣṭānubhavaḥ । tathā satyasyāpīti vyarthaka evābhāvaḥ । athābhāvena sa evābhāvavyavahāraḥ sādhyate । kimanyena siddhasyānyena sādhanena । vyavahārasādhane saivānupalabdhiḥ svabhāvahetusvabhāvā । tasmādanyaviviktasvasamvedanabhāvādeva bhedavikalpaḥ 〈।〉 sa eva ca bhedastadanyābhāvaḥ ।

<h2 id='636,x'>636,x <small><small>(<a href='docExplore?doc_id=PVA_636,x_636,xiii'>PVA_636,x_636,xiii</a>)</small></small></h2>

	tasmāt svato dhiyorbhedasiddhistābhyāṃ tadarthayoḥ ।
	anyathā hyanavasthānād bhedaḥ sidhyenna kasyacit ॥ 272 ॥

<h2 id='636,xi'>636,xi <small><small></small></small></h2>

dhiyaḥ svasamvedanādevānyavyāvṛttatāprasiddhiḥ । tato 'pyarthasyeti parisamāptaḥ sva<?>samvedanavyavahāraḥ । yadi tu na pratyakṣādeva bhedaḥ api tvabhāvapramāṇataḥ । tathā satyanavasthānādapratipattiḥ ।

<h2 id='636,xii'>636,xii <small><small></small></small></h2>

tathā hi ।

<h2 id='636,xiii'>636,xiii <small><small></small></small></h2>

	abhāvena pramāṇena yadi bhedasya kalpanā ।
	so 'pyabhāvaḥ pareṇānyābhāve naivāvatāryate ॥ 577 ॥ (PVA)

<h2 id='636,xiv'>636,xiv <small><small>(<a href='docExplore?doc_id=PVA_636,xiv'>PVA_636,xiv</a>)</small></small></h2>

so 'pyanyena tatonyena tadanyo 'pyanavasthitiriti na vyavahāraḥ । abhāvena hi pramāṇena yadyanadhigataḥ pratyakṣeṇa bhedaḥ pratīyate । tasyābhāvasya pratiyogismaraṇe satyavatāraḥ । pratiyogitayā ca smaraṇaṃ pratyakṣato bhedagrahaṇe sati bhavatīti vyarthako'bhāva idānīmapi pūrvavat pratyakṣeṇaiva bhedagrahaṇamiti ।

<h2 id='636,xv'>636,xv <small><small>(<a href='docExplore?doc_id=PVA_636,xv_637,i'>PVA_636,xv_637,i</a>)</small></small></h2>

atha tathāpi nābhāvamantareṇa bheda iti nābhāvasya vyarthatā । tathā sati tatrāpyapareṇa

<637>

<h2 id='637,i'>637,i <small><small></small></small></h2>

pratiyogismaraṇenābhāvāvatārakṛtā bhāvyaṃ 〈।〉 tadapi smaraṇamapekṣyata ityanavasthā । abhyupagamya cedamucyate na tu punaḥ sambhavatīdānīṃ gṛhyamāṇasya tadā pratiyogitayā smaraṇaṃ yena tadānīmabhāvāvatāre tasyāsmād bhedagrahaṇamiti na sambhavatyabhāvāvatāraḥ । tasmādapratipattireva paradarśane bhedasya ।

<h2 id='637,ii'>637,ii <small><small>(<a href='docExplore?doc_id=PVA_637,ii_637,vi'>PVA_637,ii_637,vi</a>)</small></small></h2>

	viśiṣṭarūpānubhavānnātonyānyanirākriyā ।
	tadviśiṣṭopalambhotaḥ tasyāpyanupalambhanaṃ ॥ 273 ॥

<h2 id='637,iii'>637,iii <small><small></small></small></h2>

viśiṣṭarūpānubhava eva tadanyasyābhāvasādhanaṃ । natu viśiṣṭarūpānubhavamantareṇānyasya tatrābhāvasiddhiḥ ।

<h2 id='637,iv'>637,iv <small><small></small></small></h2>

nanu viśiṣṭarūpānubhavāt tathābhūtataiva tasya sidhyati । kathantatra tasya 〈bheda〉ā bhāvaḥ । nahi deśakālāntarabhāvinastatrābhāvastasyānupalabdhilakṣaṇaprāptatvāt ।

<h2 id='637,v'>637,v <small><small></small></small></h2>

tadasad yataḥ ।

<h2 id='637,vi'>637,vi <small><small></small></small></h2>

	viśiṣṭarūpānubhave kathamanyānirākriyā ।
	anyānirākriyāyāṃ hi sa eva tu na sidhyati ॥ 578 ॥ (PVA)

<h2 id='637,vii'>637,vii <small><small>(<a href='docExplore?doc_id=PVA_637,vii'>PVA_637,vii</a>)</small></small></h2>

viśiṣṭarūpānubhave hi padārthānubhava eva na syāt । viśiṣṭaścedadhigamyate rūpaṃ ghaṭādeḥ kimaparābhāvapratipattyā । na cā bhāvasahasrapratipattyāpi viśiṣṭarūpānubhavaḥ svarūpaviśeṣapratipadamvinā । svarūpapratipattistvavaśyameṣitavyā । na ca 〈।〉 paro bhāvaḥ svarūpataḥ pratyetuṃ śakya iti pratipāditaṃ । tasmād viśiṣṭarūpānubhava evāparasyābhāvasādhanaṃ । anupalambhanamapi tasya viśiṣṭopalambhanamevānyasya ।

<h2 id='637,viii'>637,viii <small><small>(<a href='docExplore?doc_id=PVA_637,viii_637,ix'>PVA_637,viii_637,ix</a>)</small></small></h2>

	tasmādanupalambhoyaṃ svayaṃ pratyakṣato gataḥ ।
	svamātravṛttergamakastadabhāvavyavasthiteḥ ॥ 274 ॥

<h2 id='637,ix'>637,ix <small><small></small></small></h2>

tanniyatarūpopalambha evābhāva iti siddhamabhāvānupalambhayostādātmyaṃ pratyakṣasiddhatvañca〈siddhami〉 ti nāsi 〈i〉 ddhapratibandhābhāvadoṣaḥ । sa cānupalambhaḥ samartha eva heturiti । svamātravṛtterevābhāvavyavahārasya pravarttakaḥ । anyathā yadyanubhavābhāvo 'nupalabdhirbhāvābhāvaścābhāvaḥ । tadānavasthānādasiddhirevetyāha ।

<h2 id='637,x'>637,x <small><small>(<a href='docExplore?doc_id=PVA_637,x_637,xi'>PVA_637,x_637,xi</a>)</small></small></h2>

	anyathārthasya nāstitvaṃ gamyatenupalambhataḥ ।
	upalambhasya nāstitvamanyenetyanavasthitiḥ ॥ 275 ॥

<h2 id='637,xi'>637,xi <small><small></small></small></h2>

yathābhāvābhāvo'nupalambhena tathopalambhābhāvarūpo 'pyanupalambhaḥ । tasyāpareṇānupalambhena tadabhāvo 'pyapareṇeti nānavasthānato muktiḥ । athārthasyābhāva upalambhasādhanatvādupalambhābhāvena sādhyate । upalambhasya tu bhāvo nāparasādhana iti tadabhāvo 'pi nāparasādhanaḥ ।

<h2 id='637,xii'>637,xii <small><small>(<a href='docExplore?doc_id=PVA_637,xii_637,xv'>PVA_637,xii_637,xv</a>)</small></small></h2>

tadetadasat ।

<h2 id='637,xiii'>637,xiii <small><small></small></small></h2>

	svasamvedanasiddhatvamupalambhasya yuktimat ।
	tadabhāvasya samvittiḥ svata ityatisāhasam ॥ 579 ॥ (PVA)
	svasamvedanabhāve hi bhāva eva bhavedayaṃ ।
	pratyakṣasiddho〈'〉bhāvaśced vijñānasyānyavittitaḥ ॥ 580 ॥ (PVA)

<h2 id='637,xv'>637,xv <small><small></small></small></h2>

athāparapratyakṣasiddho'bhāvaḥ samvedanasya vastuno 'pi tarhīti prāptaṃ ।

<638>

<h2 id='638,i'>638,i <small><small>(<a href='docExplore?doc_id=PVA_638,i_638,iv'>PVA_638,i_638,iv</a>)</small></small></h2>

nanu vastvanupalabdhilakṣaṇaprāptatvāt na parapratyakṣataḥ sidhyati । tasya vijñānādanyad rūpamiti । samvedanasya samvedanatvādapararūpābhāva iti 〈।〉 tadaparapratyakṣasiddho'bhāvaḥ । tathā ca । idaṃ nopalabhe iti । upalambhamevottamapuruṣeṇa nirasyati na vastvidaṃ nāstīti ।

<h2 id='638,ii'>638,ii <small><small></small></small></h2>

tasmādanupalambhoyaṃ svayaṃ pratyakṣato gataṃ iti । jñānābhāvalakṣaṇa eva ।

<h2 id='638,iii'>638,iii <small><small></small></small></h2>

tadasat ।

<h2 id='638,iv'>638,iv <small><small></small></small></h2>

	anyopalambhenānyasya parā'sattā gatiḥ kathaṃ ।
	tadviviktatayā cet syāt tatkiṃ nānupalabdhitā ॥ 581 ॥ (PVA)

<h2 id='638,vi'>638,vi <small><small>(<a href='docExplore?doc_id=PVA_638,vi'>PVA_638,vi</a>)</small></small></h2>

na khalu tadviviktatāmantareṇa jñānāntarasyābhāvasādhanaṃ jñānāntarasamvedanena । tadviviktopalabdhereva ca tadanupalabdhiḥ । tatkathaṃ pratyakṣasiddhastadanyasamvedanābhāvaḥ । athopalabdhilakṣaṇaprāptamiti na viśeṣaṇamavyabhicārāt । tathā sati viśeṣaṇaṃ na syādanupalabdhitā 〈tu〉 nāpaiti । tasmād yāvān kaścit pratiṣedhaḥ sa sarvonupalabdheriti paryudāsalakṣaṇo 〈'〉 bhāvaḥ pratyakṣasiddhaḥ । sa eva cānyāpekṣayānupalambhaḥ । yattu punaridaṃ nopalabhe ityuttamapuruṣaprayogaḥ sa jñānaparyudāsalakṣaṇānupalabdhiprakaraṇato na tvarthābhāvanirāsāya । tadavyatirekādasāveva vastuno 'pyabhāva iti । yadā hi sattopalambhayorekatā tadā vastuvyatirekasyāpi pratyakṣasiddhataiva na khaṇḍaśaḥ sambhavaḥ ।

<h2 id='638,vii'>638,vii <small><small>(<a href='docExplore?doc_id=PVA_638,vii_638,x'>PVA_638,vii_638,x</a>)</small></small></h2>

nanu vyāpakānupalabdhyā 〈'〉 bhāvaḥ sidhyati । tathā hi । upalabdhilakṣaṇa 〈prāptasya〉bhāva upalambhena vyāptaḥ tadabhāvatastatsarūpād vastvabhāvaprasiddhiḥ ।

<h2 id='638,viii'>638,viii <small><small></small></small></h2>

sattyametat ।

<h2 id='638,ix'>638,ix <small><small></small></small></h2>

	svabhāvānupalambhoyamabhāvasyāprasādhakaḥ ।
	sarvatraiva bhavedevaṃ pratyakṣāt tadabhāvavit ॥ 582 ॥ (PVA)

<h2 id='638,x'>638,x <small><small></small></small></h2>

yadi vyāpakānupalabdhirūpalabdhilakṣaṇa 〈prāpta〉sya pratyakṣaprasiddho'bhāvaḥ 〈।〉 sarvatra tarhi tadabhāvaḥ pratyakṣasiddha eva na svabhāvānupalabdhirnnāma । vyāpakānupalabdhiścāmūḍhasya yadyabhāvasādhanī 〈।〉 mūḍhasyāpi saiva smaraṇena viṣayīkriyatā kimanupalabdhyantarakalpanayā । svabhāvānupalabdhirvā yadi mūḍhasya saiva punaramūḍhasyāpi bhaviṣyatyakasmād dhūmapratipattivanna khalu tatra tritvamapaiti । kiñca ।

<h2 id='638,xi'>638,xi <small><small>(<a href='docExplore?doc_id=PVA_638,xi_638,xii'>PVA_638,xi_638,xii</a>)</small></small></h2>

	vyāpyavyāpakayoratra bhedo na paramārthataḥ ।
	upalambha eva satteti pūrvaṃ saṃpratipādanāt ॥ 583 ॥ (PVA)

<h2 id='638,xii'>638,xii <small><small></small></small></h2>

dṛśyasya hi sattopalambhena vyāptetyayamavaṣṭambho vyāpakānupalabdhivādinaḥ । ayañca svabhāvānupalabdhivāde 'pi samāna eva । na hi tādātmye sati na vyāpyavyāpakabhāvaḥ । tathā copalambhaḥ 〈eva〉 satteti pratipāditaṃ । tatkāryahetuvyāptyavyatirekāt tatsvabhāvāviśiṣṭamiti tadanapalambhaḥ svabhāvānupalambha evokta iti kāryānupalabdhiṃ svabhāvānupalambha evāntarbhāvitāṃ yo vyācaṣṭe vyāmūḍhaḥ sa kathaṃ saṃvedanānupalambhaṃ svabhāvānupalambhanaṃ na vyākhyāsyati । tasmādanyabhāva evāparasyābhāvo'nyopalabdhireva cānyasyānupalabdhiḥ 〈।〉 sā ca svabhāvānupalabdhireva ।

<639>

<h1 id='3.1.6.2'>3.1.6.2</h1>

<2. dṛśyānupalabdhiḥ sadbhāvabādhikā>

<h2 id='639,i'>639,i <small><small>(<a href='docExplore?doc_id=PVA_639,i_639,iii'>PVA_639,i_639,iii</a>)</small></small></h2>

nanvevamapi vyāpakānupalabdhirasambhavinī 〈।〉 sattyaṃ svabhāvānupalabdhāveva sarvāsāmantarbhāva itīṣṭameva saṃgṛhītaṃ na kācinnaḥ kṣatiḥ । kathantarhi bhedaḥ ।

<h2 id='639,ii'>639,ii <small><small></small></small></h2>

	vyāpyavyāpakayorbhedāt pracayāpacayāptitaḥ ।
	vṛkṣaśiṃśapayordūrādūratvena ca bhinnatā । 584 ॥ (PVA)

<h2 id='639,iii'>639,iii <small><small></small></small></h2>

vṛkṣatā pracayinī śiṃśapātvaṃ tvapacayavat । dūre vyāpakānupalabdhirvyāpyāpekṣayā । samīpe tu svabhāvānupalabdhirityanayorbhedaḥ । upalabdhilakṣaṇaprāptasattopalambhayostu parasparaṃ vyāpyavyāpakabhāvānna bhedaḥ śakyakalpanaḥ । tena svabhāvānupalabdhireveti sthitamanupalabdhiḥ svabhāvahetāvantarbhavatīti । ata eva ।

<h2 id='639,iv'>639,iv <small><small>(<a href='docExplore?doc_id=PVA_639,iv_639,ix'>PVA_639,iv_639,ix</a>)</small></small></h2>

	adṛśye niścayāyogāt sthitiranyatra vāryate ।
	yathā'liṅgonyasattveṣu vikalpādirna sidhyati ॥ 276 ॥

<h2 id='639,v'>639,v <small><small></small></small></h2>

ataḥ 〈।〉

<h2 id='639,vi'>639,vi <small><small></small></small></h2>

	aniścayaphalā hyeṣā nālaṃ vyāvṛttisādhane ।
	ādyādhikriyate hetorniścayenaiva sādhane ॥ 277 ॥

<h2 id='639,vii'>639,vii <small><small></small></small></h2>

eṣā svabhāvānupalabdhirhetornnābhāvaṃ vipakṣe niścāyayati । dūradeśādau niścayāyogāt । adṛśyāpekṣayā hi neyamupalabdhilakṣaṇaprāptānupalabdhiḥ । ādyā tu hetorvipakṣāt sarvatovyāvṛttiniścaye vyāpriyate । yā kāraṇavyāpakānupalabdhirhetusvabhāvavyāvṛttyaivetyādivarṇṇitā । tatrāpi prasaṅgasādhanatāmaṅgīkṛtya sādhikā ।

<h2 id='639,viii'>639,viii <small><small></small></small></h2>

nanu virodhī nāma liṅgāntaraṃ । nāstyatra śītasparśo'gneriti । sa kathaṃ prabhedalakṣaṇenoktaḥ । anupalabdhāveva tasyāpyantarbhāvāt 〈।〉 yataḥ ।

<h2 id='639,ix'>639,ix <small><small></small></small></h2>

	tasyāḥ svayaṃ prayogeṣu svarūpaṃ vā prayujyate ।
	arthabādhanarūpamvā bhāve bhāvādabhāvataḥ ॥ 278 ॥

<h2 id='639,x'>639,x <small><small>(<a href='docExplore?doc_id=PVA_639,x^1'>PVA_639,x^1</a>)  (<a href='docExplore?doc_id=PVA_639,x^2'>PVA_639,x^2</a>)</small></small></h2>

virodhī hi hetustasyā evānupalabdheḥ prabhedastadanyaprabhedavat । anyathā virodhivirodhikāryavirodhivyāpakādīnā mapi paraḥ pṛthag nirddeśakṛd bhavet । yadā tu tasyā evāyamanekaprakāro bhedastadāyamadoṣaḥ । tathā hi । svarūpaṃ vā prayujyate । svabhāvakāraṇavyāpakakāryānupalabdhiriti । athāpratiṣedhasya bādhanarūpaṃ vā । nāstyatra śītasparśogneriti 〈।〉 yathaivānupalabdhirabhāvasādhikā tathā sākṣāt paramparayā vā virodhina upalabdhirapi 〈।〉 kasmād 〈।〉 virodhasya nivarttakatvāt । kathamvirodhaprasiddhiḥ । ekasyāgnerbhāve 'vikalakāraṇasya śītāderabhāvād viroghagatiḥ । upalambhānupalambhalakṣaṇo hi virodhaḥ । tato virodhidarśanādanupalambha upalabdhilakṣaṇaprāptasya sādhyate । tatra dūradeśavarttino vahne rūpalabdhilakṣaṇaprāptānupalabdhiranumānasiddhā sā 'bhāvaṃ sādhayatīti na virodhopalabdhiḥ svabhāvānupalabdheranyā sa eva coṣṇasparśaḥ śītaspa 〈rśa〉 bhāvaḥ tadviviktatvādanuṣṇāśītasparśaśca । tataḥ ta yopalabdheḥ eva tadanyānupalabdhiḥ । evaṃ viruddhakāryopalabdhirapi kāryahetvanumānasiddhasvabhāvānupalabdhiḥ । pūrvatra viruddhopalabdhau ekasāmagryadhīnatayānumānaṃ ।

<640>

<h2 id='640,i'>640,i <small><small>(<a href='docExplore?doc_id=PVA_640,i_640,ii'>PVA_640,i_640,ii</a>)</small></small></h2>

	anyonyabhedasiddhervā dhruvabhāvavināśavat ।

<h2 id='640,ii'>640,ii <small><small></small></small></h2>

parasparaparihārasthitilakṣaṇatayā virodhaḥ । śāśvatetaravat । tādātmyapratiṣedho hi parasparaparihārasthitilakṣaṇavirodhataḥ sādhyate । tadyathā na saghaṭoyaṃ pradeśaḥ tatparihāreṇopalabdheḥ । sarvatra sākṣādabhāvasādhanī viparyayopalabdhireva ।

<h2 id='640,iii'>640,iii <small><small>(<a href='docExplore?doc_id=PVA_640,iii_640,iv'>PVA_640,iii_640,iv</a>)</small></small></h2>

	pramāṇāntarabādhādvā sāpekṣadhruvabhāvavat ॥ 279 ॥

<h2 id='640,iv'>640,iv <small><small></small></small></h2>

yathā parasparabādhane virodhaḥ tathā pramāṇabādhane 'pi sāpekṣadhruvabhāvayoriva । tathā hi । sāpekṣamanapekṣamiti parasparavirodhaḥ । dhruvabhāvitvamitaraditi ca sāpekṣadhruva〈bhāvitva〉yostu parasparaparihārābhovo 'pi pramāṇabādhanalakṣaṇo virodha iti virodhāntarametat tathā hi ।

<h2 id='640,v'>640,v <small><small>(<a href='docExplore?doc_id=PVA_640,v_640,vii'>PVA_640,v_640,vii</a>)</small></small></h2>

	sāpekṣād viruddho bhāvaḥ sa dhruvādhruvayorapi ।
	anyonyaparihāreṇa virodhaḥ paramārthataḥ ॥ 585 ॥ (PVA)

<h2 id='640,vi'>640,vi <small><small></small></small></h2>

yadyevaṃ pramāṇaṃ virodhinaṃ sādhayati na tu pramāṇavirodho nāmāparaḥ ।

<h2 id='640,vii'>640,vii <small><small></small></small></h2>

sattyametat । tathāpi virodhivyāptena rūpeṇārthato virodhāt uktametat । asyāpi kiṃ prayojanaṃ 〈।〉 virodhivyāptopalabdhirapi pratiṣedhasya sādhikā yathā syāditi darśanārthaṃ । tathā hi । na dhruvabhāvī bhutasyāpi bhāvasya vināśo hetvantarāpekṣaṇāditi dṛśyate prayogaḥ ।

<h2 id='640,viii'>640,viii <small><small>(<a href='docExplore?doc_id=PVA_640,viii_640,xii'>PVA_640,viii_640,xii</a>)</small></small></h2>

aparaḥ punarāha ।

<h2 id='640,ix'>640,ix <small><small></small></small></h2>

	viruddhakāryavyāpyasya yopalabdhiḥ prayujyate ।
	tatra kāryasvabhāvasya hetorantargamādapi ॥ 586 ॥ (PVA)
	sarva ekatayā heturnna bhinno'nupalabdhitaḥ ।
	trividho 'pi tato hetustasyā eva prabhedanam ॥ 587 ॥ (PVA)

<h2 id='640,xi'>640,xi <small><small></small></small></h2>

anupalabdhirevaiko hetuḥ kāryasvabhāvayoḥ 〈।〉

<h2 id='640,xii'>640,xii <small><small></small></small></h2>

tatprabhedatvāt । na khalu tatprabhedastato bhidyate । nahi śāvaleyādikasya gotvād bhedaḥ । tatra kāryaheturviruddhakāryopalabdhiḥ 〈।〉 svabhāvaheturapi viruddhavyāptopalabdhiḥ । anagninityatvābhāva sādhanāt ।

<h2 id='640,xiii'>640,xiii <small><small>(<a href='docExplore?doc_id=PVA_640,xiii_640,xv'>PVA_640,xiii_640,xv</a>)</small></small></h2>

tadetadasat ।

<h2 id='640,xiv'>640,xiv <small><small></small></small></h2>

	pratibandhānurūpyeṇa yadi hetuḥ prakalpyate ।
	tādātmyena tadutpattyā svabhāvaḥ kāryameva ca ॥ 588 ॥ (PVA)

<h2 id='640,xv'>640,xv <small><small></small></small></h2>

anityatvena saha vahninā ca pratibandhe vyāpakaviruddhena virudhyate heturiti tadanupalabdhibhāvakalpanaṃ । tatra ca sākṣāddhetukalpanaṃ parityajya pāraṃparyāśrayaṇamasambhavi । kāryeṇa vahnigatau tadviru〈ddha〉śītanivṛttirnna tu śītanivṛttāveva sākṣād vyāpāro dhūmasya । tataḥ pāramparyeṇa hetutākalpanamanumitānumānaṃ । na ca dvayorekena śabdena pratipādane trayāṇāṃ vā nānya evāsau hetuḥ ।

<h2 id='640,xvi'>640,xvi <small><small>(<a href='docExplore?doc_id=PVA_640,xvi_640,xviii'>PVA_640,xvi_640,xviii</a>)</small></small></h2>

	nahi śabdavaśādarthaḥ sambhavatyanyathā kvacit ।
	bhedaḥ prayogamātrasya kalpitaḥ syāt tathā sati ॥ 589 ॥ (PVA)

<h2 id='640,xviii'>640,xviii <small><small></small></small></h2>

nāstyatra śītasparśo dhūmāditi । dhūmādagnyanumānaṃ kāryahetuḥ । agninā śītasparśābhāvasādhanaṃ viruddhopalabdhiḥ । śītānupalabdhyā śītābhāvavyavahārasādhanaṃ svabhāvānapalabdhiriti pāramparyahetūnāmato'numitānumānamaparamevānumānaṃ । na ca trayāṇāmekaśabdapratipādane

<641>

<h2 id='641,i'>641,i <small><small>(<a href='docExplore?doc_id=PVA_641,i_641,iii'>PVA_641,i_641,iii</a>)</small></small></h2>

bhavatyekatvaṃ hetvantaratvañca । prayogasamāsa eṣaḥ na rūpasamāsa iti nyāyaḥ । tasmāt sarvatra eva heturanupalabdhirityayuktaṃ ।

<h2 id='641,ii'>641,ii <small><small></small></small></h2>

atha vyavacchedasādhane sarvānupalabdhiḥ । na । viṣayabhedādeva hetubhedāt । tathācoktaṃ ।

<h2 id='641,iii'>641,iii <small><small></small></small></h2>

	anaṅgīkṛta vastvaṃśo niṣedhaḥ sādhyatenayā ।
	vastunyapi tu pūrvābhyāṃ paryudāso vidhānata ॥ 590 ॥ (PVA)
iti

<h1 id='3.1.7'>3.1.7</h1>

< 8. bhāvasvabhāvacintā>

<h2 id='641,v'>641,v <small><small>(<a href='docExplore?doc_id=PVA_641,v_641,viii'>PVA_641,v_641,viii</a>)</small></small></h2>

atha paramārthato vyavacchedasādhanādanupalabdhireveti mataṃ । tathā sati pratyakṣameva svasamvedamiti kinnoktaṃ ।

<h2 id='641,vi'>641,vi <small><small></small></small></h2>

tasmādasadetat । tataḥ prayogabhedādeva bhedo viruddhavyāptopalabdheḥ । sāpekṣatvād vināśasya na dhruvabhāvaḥ । yataḥ ।

<h2 id='641,vii'>641,vii <small><small></small></small></h2>

	hetvantarasamutthasya sannidhau niyamaḥ kutaḥ ।

<h2 id='641,viii'>641,viii <small><small></small></small></h2>

tasyāpi hetvantarasya svahetusāpekṣatvādaniyamaḥ । punaraparasyāpīti na phalabhāv(a)〈i〉niyamaḥ ।

<h2 id='641,ix'>641,ix <small><small>(<a href='docExplore?doc_id=PVA_641,ix_641,xiii'>PVA_641,ix_641,xiii</a>)</small></small></h2>

atha bhāvasya yo hetuḥ kulālādiḥ sa eva tadvināśasyāpīti niyamaḥ । atrocyate ।

<h2 id='641,x'>641,x <small><small></small></small></h2>

	bhāvahetubhavatve kiṃ pāramparyapariśramaiḥ ॥ 280 ॥

<h2 id='641,xi'>641,xi <small><small></small></small></h2>

tathā hi ।

<h2 id='641,xii'>641,xii <small><small></small></small></h2>

	nāśanaṃ janayitvānyaṃ sa hetustasya nāśanaḥ ।
	tameva naśvaraṃ bhāvaṃ janayed yadi kimbhavet ॥ 281 ॥

<h2 id='641,xiii'>641,xiii <small><small></small></small></h2>

yadi vināśaṃ janayitvā sa〈sva〉 hetureva tasya nāśanaḥ । naśvarameva janayatu kimanena pāramparyeṇa atra vastusvabhāvairuttaraṃ vācyamiti cet । anyathā vastusvabhāvatvānnaitaditi । tathā hi ।

<h2 id='641,xiv'>641,xiv <small><small>(<a href='docExplore?doc_id=PVA_641,xiv_641,xvi'>PVA_641,xiv_641,xvi</a>)</small></small></h2>

	ātmopakārakaḥ kaḥ syāt tasya siddhātmanaḥ sataḥ ।
	nātmopakārakaḥ kaḥ syāt tena yaḥ samapekṣyate ॥ 282 ॥

<h2 id='641,xv'>641,xv <small><small></small></small></h2>

yadyātmopakārako vināśaheturnna sambhavati siddhasvabhāvasya sa〈ta〉 iti siddhetarasvabhāvena 〈tena〉 bhāvyaṃtasvabhāvena tena bhāvyaṃ 〈।〉 tathā ca na sa tasya vināśahetuḥ ।

<h2 id='641,xvi'>641,xvi <small><small></small></small></h2>

atha siddhasyāpi viśeṣasya karttā । tathā sati sa viśeṣaḥ siddhastadanyo vā bhavet । yadi sa siddhaḥ pūrvavat prasaṅgaḥ । atha siddhe tasmiṃstadātmā na śakyaḥ karttumiti tadātmavyatirekī vidhestathā sati tasya nopakāraka evāsāviti kastasyāsau bhavet 〈।〉 na kaścidityarthaḥ । syā dvā da bhaṅgastu vihita eva na sa vidheyaḥ punaḥ ।

<h2 id='641,xvii'>641,xvii <small><small>(<a href='docExplore?doc_id=PVA_641,xvii_641,xviii'>PVA_641,xvii_641,xviii</a>)</small></small></h2>

api ca sa padārthaḥ svakāraṇāt kālāntaravyāpī tadanyathā vā 〈।〉 yadi pūrvapakṣastadā 〈।〉

<h2 id='641,xviii'>641,xviii <small><small></small></small></h2>

	sarvakālakalāvyāpī sarvakāryasya sādhakaḥ ।
	pratipanno yadi tadā nāśakaḥ kiṅ kariṣyati ॥ 591 ॥ (PVA)
<642>
	gatodake kaḥ khalu setubandhaḥ payonirodhāya hi setubandhaḥ ।
	payo'virodhī nahi setubandhaḥ prayāsamātraṃ hi sa setubandhaḥ ॥ 592 ॥ (PVA)

<h2 id='642,iii'>642,iii <small><small>(<a href='docExplore?doc_id=PVA_642,iii'>PVA_642,iii</a>)</small></small></h2>

atha na tathāsya sampratipattistathā satyanirūpitasvaviṣayaḥ kathamvināśahetuḥ pravartteta । nirūpya bhāvinaṃ bhāvampravarttata iti cet । na । narūpite siddhisvabhāve ka iva vināśahetorupayogaḥ । virodhisvabhāve kapāle upayoga iti cet । nanvasāvapi virodhī nivarttaka eva । tatrāpi sa eva pūrvakaḥ prasaṅgaḥ । parasparaparihāramātreṇa tu nivarttaka eva na syāt ।

<h2 id='642,iv'>642,iv <small><small>(<a href='docExplore?doc_id=PVA_642,iv_642,v'>PVA_642,iv_642,v</a>)</small></small></h2>

atha siddhasya kālāntarasthāyitayā'bhāvaṃ karoti śūnyatālakṣaṇamvināśahetuḥ । kālāntarasthāyinaḥ śūnyatā kriyamāṇā tadavirodhinī na tasya nivarttikā jalamivādhārasya । jalamapyāsaktakumbhastasya nivarttakameveti cet । na । tatra kālāntarasthānasyāprasiddhatvāt ।

<h2 id='642,v'>642,v <small><small></small></small></h2>

nanvanumānena kālāntarasiddhameva nivartyate । tadasat ।

<h2 id='642,vi'>642,vi <small><small>(<a href='docExplore?doc_id=PVA_642,vi_642,vii'>PVA_642,vi_642,vii</a>)</small></small></h2>

	anumānāprasiddhasya na tasyaiva nivarttanaṃ ।
	anyasyābhāva eveti na tasyāpi nivarttanaṃ ॥ 593 ॥ (PVA)

<h2 id='642,vii'>642,vii <small><small></small></small></h2>

pratyakṣavadanumānamapi pramāṇameva tatsiddhamapi sattyameva kathamabhāvaḥ 〈।〉 tasyābhāve hi tasya tatpratītirasattyā bhavediti na pratyakṣānumāne staḥ । tadabhāvānna bhāvasiddhiriti kasya vibhāgaḥ । saṃbhāvyamānasya vibhāga iti cet । anvayādabhyāsa evaiṣa na ca vastuno nirṇṇaya iti yatkiñcidetat ।

<h2 id='642,viii'>642,viii <small><small>(<a href='docExplore?doc_id=PVA_642,viii_642,x'>PVA_642,viii_642,x</a>)</small></small></h2>

atha tasyaivānyathātvaṅ karoti kapālādilakṣaṇamvināśahetuḥ 〈।〉 atrāpyucyate ।

<h2 id='642,ix'>642,ix <small><small></small></small></h2>

	ghaṭādāvanyathātvaṅkiṅkimvā mṛddravya iṣyate ।
	ghaṭādāvanyathātvasya siddherbhāvaḥ kathanna saḥ ॥ 594 ॥ (PVA)

<h2 id='642,x'>642,x <small><small></small></small></h2>

yadi ghaṭarūpe sonyathābhāvaḥ 〈।〉 sa evādhāronyathātvasya tato ghaṭaḥ svena rūpeṇa dṛṣṭaḥ kathamanyathā । atha na dṛśyate ghaṭaḥ kasyāsāvanyathābhāvaḥ । ghaṭapūrvakonyathābhāvastasyeti vyapadeśyaḥ ।

<h2 id='642,xi'>642,xi <small><small>(<a href='docExplore?doc_id=PVA_642,xi_642,xii'>PVA_642,xi_642,xii</a>)</small></small></h2>

nanu vināśe sati tatpūrvakaḥ so 'pi vināśonyathābhāvetyanavasthā atha mṛddravyasyānyathā bhāvastadapyavinaṣṭameva kathantasyānyathābhāvalakṣaṇo vināśaḥ । tatrāpi pūrvasya mṛddravyasya na vināśastadā'bhāvānnottarasya bhāvāditi । nanu bhavatpakṣe 'pyayameva doṣaḥ । kāryakāle hi na kāraṇaṅkathantasya tatkāryaṃ । naitadasti yataḥ ।

<h2 id='642,xii'>642,xii <small><small></small></small></h2>

	kāraṇampūrvabhāvyeva samakālanna kāraṇaṃ ।
	vināśaḥ samakālastu bhāvenetyasaduttaram ॥ 595 ॥ (PVA)

<h2 id='642,xiii'>642,xiii <small><small>(<a href='docExplore?doc_id=PVA_642,xiii'>PVA_642,xiii</a>)</small></small></h2>

na hyanyadā bhāvonyadā vināśa iti upapattimadetat । yadaiva bhāvastadaiva vināśe vinaṣṭa iti yuktaṃ । na tvabhāve'bhāvo yukto mṛtasya maraṇābhāvāt । kāryante mṛte 'pi yuktameva tasya bhāvāntaratvāt । abhāvastu tasyaiva śūnyatā । nāsti taditi sāmānādhikaraṇyena pratīteḥ । asāmānādhikaraṇyantu padārthasya vināśa iti vyapadeśivadbhāvācchilāputrakasya śarīramiti yadvat । na tvevamagnirdhūma iti sāmānādhikaraṇyaṃ ।

<h2 id='642,xiv'>642,xiv <small><small>(<a href='docExplore?doc_id=PVA_642,xiv_643,i'>PVA_642,xiv_643,i</a>)</small></small></h2>

nanvatrāpi na sāmānādhikaraṇyamparamārthataḥ । smaryamāṇaṃ hi pūrvakaṃ rūpamvinaṣṭamiti pratīyate 〈।〉 taduttarakālabhāvinā vināśena na ca tathā sāmānādhikaraṇyaṃ ।

<h2 id='642,xv'>642,xv <small><small></small></small></h2>

tadapyasat 〈।〉 evaṃ hi sati mahānvirodhaḥ । tathā hi ।

<643>

<h2 id='643,i'>643,i <small><small></small></small></h2>

	smaryamāṇasya rūpasya na vināśosti tattvataḥ ।
	tadā dṛśyasya rūpasya vināśa iti sāhasaṃ ॥ 596 ॥ (PVA)

<h2 id='643,ii'>643,ii <small><small>(<a href='docExplore?doc_id=PVA_643,ii'>PVA_643,ii</a>)</small></small></h2>

vināśa iti hi nāstitvamucyate । na ca vidyamānāvasthāyā nāstitā । avidyamānāvasthāyāntu sa eva nāstīti kathannāstitā । tasmānnāstīti vyatiriktābhāvavādinaḥ sāmānādhikaraṇyābhāvaḥ । tasmānnānyo'bhāvo bhāvāt । tataḥ sāmānādhikaraṇyaṃ । uttarakālabhāvino hi sa evābhāvo yastadvyāvṛttimataḥ pūrvasya bhāvaḥ । tasya copalabdhirūpa 〈।〉 ntarasyānupalabdhiḥ 〈।〉 sā ca varttamānarūpagrāhyagrāhipratyakṣasvabhāvottareṇa saha saṃghaṭitasya grahaṇe kāraṇāvadhigrahaṇaprasaṅga iti pratipāditam 〈।〉 ataḥ parāsaṃghaṭitasyaiva pratītirudayamātrādeveti parānapekṣo vināśaḥ ।

<h2 id='643,iii'>643,iii <small><small>(<a href='docExplore?doc_id=PVA_643,iii_643,vi'>PVA_643,iii_643,vi</a>)</small></small></h2>

nanu 〈।〉 svabhāvo hi sa tasyetthaṃ yenāpekṣya vinaśyati । tatkathamanapekṣyaḥ । atrocyate ।

<h2 id='643,iv'>643,iv <small><small></small></small></h2>

	vyāpī yadi bhaved bhāvaḥ kasmai paramapekṣyate ।
	athāvyāpī svayambhāvastadapekṣā vṛthā bhaved ॥ 597 ॥ (PVA)

<h2 id='643,v'>643,v <small><small></small></small></h2>

ityuktam । ata evāha ।

<h2 id='643,vi'>643,vi <small><small></small></small></h2>

	anapekṣaśca kimbhāvo'tathābhūtaḥ kadācana ।
	yathā na kṣepabhāgiṣṭaḥ sa evodbhūtanāśanaḥ ॥ 283 ॥

<h2 id='643,vii'>643,vii <small><small>(<a href='docExplore?doc_id=PVA_643,vii_643,xiii'>PVA_643,vii_643,xiii</a>)</small></small></h2>

prathamatarameva pratyakṣadṛṣṭastruṭyattayā kathamatathābhūtaḥ kadācit । yathā sa eva nittyavādino naśyadavasthāyāṃ ।

<h2 id='643,viii'>643,viii <small><small></small></small></h2>

	kṣaṇamapyanapekṣatve bhāvo bhāvasya neti cet ।

<h2 id='643,ix'>643,ix <small><small></small></small></h2>

yadyanapekṣo bhāvo vināśe kṣaṇamapyekennāpekṣata iti na bhāvo bhāvasya bhavet kṣaṇamapi । tathā hi 〈।〉

<h2 id='643,x'>643,x <small><small></small></small></h2>

nittyaṃ sattvamasattvamvā'hetoranyānapekṣaṇād 〈।〉

<h2 id='643,xi'>643,xi <small><small></small></small></h2>

ityuktaṃ । tathā bhāvakṣaṇānantarambhavanvināśaḥ kathantadātmā bhavet ।

<h2 id='643,xii'>643,xii <small><small></small></small></h2>

atadātmatāyāñca na sāmānādhikaraṇyaṃ । tadetadapi kāśakuśāvalambanaṃ ।

<h2 id='643,xiii'>643,xiii <small><small></small></small></h2>

	bhāvo hi sa tathābhūto'bhāve bhāvastathā kathaṃ ॥ 284 ॥

<h2 id='643,xiv'>643,xiv <small><small>(<a href='docExplore?doc_id=PVA_643,xiv'>PVA_643,xiv</a>)</small></small></h2>

bhāva evottarabhāvāsaṃghaṭito vināśaḥ sa kathaṃ bhāvābhāve bhavet । na hi tadātmā ca syāt tadabhāve ca bhavati ceti yuktaṃ । evantarhi vināśostīti kathamvināśabhāve vinaṣṭaḥ । vyatiriktavināśabhāve 'pi svarūpasyāpracyuteḥ kathamvināśaḥ । saiva vyatiriktavināśabhāve 'pi svarūpasyāpracyuteḥ kathamvināśaḥ । saiva vyatiriktavināśāsikā pracyutiriti cet । bhavatu tathāpyasau vyatiriktatayaiva pratyayaviṣaya iti bhāvastadavastha upalabhyatāṃ । etadeva vyatiriktasya vyatiriktatvaṃ yatpararūpāvihantṛtvaṃ nāma । virodhād vighātaḥ pratyukta eva । vināśamantareṇa virodhāprasiddheḥ । tasmāt ।

<h2 id='643,xv'>643,xv <small><small>(<a href='docExplore?doc_id=PVA_643,xv_643,xvi'>PVA_643,xv_643,xvi</a>)</small></small></h2>

	ye'parāpekṣya tadbhāvāstadbhāvaniyatā hi te ।
	asambhavād vibaṃdhe ca sāmagrī kāryakarmmaṇi ॥ 285 ॥

<h2 id='643,xvi'>643,xvi <small><small></small></small></h2>

tadyathāntyā kāraṇasāmagrī vibandhasambhāvanāvahitā svaprasavajanane na kiñcidapekṣata iti tanniyatā । tathā vināśe 'pi bhāva ityanapekṣatvād vināśe kṣaṇiko bhāva iti sāpekṣatāyā<644>nnāvaśyambhāvavibhāvi nāśasya । utpattimattvād vināśitaiveti cet । na । pratibandhābhāvāta । nahi pratibandhamantareṇa hetuḥ sādhyasya sādhakaḥ ।

<h2 id='644,ii'>644,ii <small><small>(<a href='docExplore?doc_id=PVA_644,ii_644,v'>PVA_644,ii_644,v</a>)</small></small></h2>

	ahetutve 'pi nāśasya tādātmye sādhyasādhanaṃ ।
	kāraṇatvantu sādhyasya paścādbhāvānna yuktimat ॥ 598 ॥ (PVA)

<h2 id='644,iv'>644,iv <small><small></small></small></h2>

nahi paścādbhāvinā vināśena kāraṇena bhavituṃ yuktaṃ prāgbhāvina utpattimatvasya । kāryantu nāvaśyambhāvi kāraṇād 〈।〉 atastatkāraṇatvena na hetuḥ ।

<h2 id='644,v'>644,v <small><small></small></small></h2>

nanu tādātmyamahetukatve bhavatīti kuta etat । kathaṃ vā hetukatvannāśasya mudgarādanvayavyatirekānuvidhānāt । sa eva hi kāryadharmmaḥ । atrocyate ।

<h2 id='644,vi'>644,vi <small><small>(<a href='docExplore?doc_id=PVA_644,vi_644,vii'>PVA_644,vi_644,vii</a>)</small></small></h2>

	bhāvābhāvo vināśaśceduttarāghaṭanātmakaḥ ।
	sa pūrvamapi dṛṣṭatvāt kathannāśakahetukaḥ ॥ 599 ॥ (PVA)

<h2 id='644,vii'>644,vii <small><small></small></small></h2>

yo hi yamantareṇāpi dṛśyate sa kathantaddhetukaḥ । nānvayamātreṇa heturiti pratipāditametat । yathā ca vināśakasannidhau kapālādibhāve parāsaṃghaṭitasya ghaṭasya pratītistathodayānantaramapi । nahi pūrvamapi pararūpasaṃghaṭanā pratīyate maraṇāvadhipratītiprasaṅgāditi pratipādanāt । parāsaṃghaṭanameva ca yadatrāpi vināśaḥ । vināśenaivāsaṃghaṭanā kriyata iti cet । tadasad yataḥ ।

<h2 id='644,viii'>644,viii <small><small>(<a href='docExplore?doc_id=PVA_644,viii_644,ix'>PVA_644,viii_644,ix</a>)</small></small></h2>

	asāmarthyādapārthatvānnāśenaiva na tatkriyā ।
	na hyasaṃghaṭite nāśaḥ samartho ghaṭite 'pi hi ॥ 600 ॥ (PVA)

<h2 id='644,ix'>644,ix <small><small></small></small></h2>

yadyasau hetoḥ saṃghaṭita evotpanna iti tathaiva pratyakṣagṛhīta iti kastatra nāśasyopayogo 'sāmarthye hi tadā tasya bhavet । athāsaṃghaṭita evāsau svahetutaḥ 〈।〉 tathā sati vyarthako nāśaḥ । kṛtasya karaṇābhāvāt । tasmāt kṣaṇika eva svabhāvataḥ pratyakṣatovagatonyathā pratipatterasabhavāt । yaścānyathā pratipattumaśakyaḥ sa nonyathā bhavati pratyakṣatonyathātvasya bādhā <?>〈 dha〉 nāt । tasmādanapekṣa eva tanniyato nāparaḥ । yathāntyā kāraṇamāmagrī ।

<h2 id='644,x'>644,x <small><small>(<a href='docExplore?doc_id=PVA_644,x_644,xi'>PVA_644,x_644,xi</a>)</small></small></h2>

nanu sāpekṣyo 'pyādityasyāstamaya udayaścāvaśyambhāvī nirapekṣatāyāmudayāstamayānantarameva bhavedastamayodayaṃ । sāmāgrī cābhedena niyatā'pi tu padārthāntarekurādike 〈।〉 tatastaddṛṣṭāntato viparyaya eva bhavet na tu prakṛtasādhyasiddhiḥ । atrocyate ।

<h2 id='644,xi'>644,xi <small><small></small></small></h2>

	nodayāstamayavyāptirādityāstamayodaye ।
	kadācidanyathāpi syāt pramā nāsti viparyaye ॥ 601 ॥ (PVA)

<h2 id='644,xii'>644,xii <small><small>(<a href='docExplore?doc_id=PVA_644,xii_644,xvii'>PVA_644,xii_644,xvii</a>)</small></small></h2>

yadi nāma bhūyo darśanantathāpi pramāṇābhāvanna vyāptirudayāstamayābhyāmastamayodayabhāvayoḥ । tathā hi pativratopākhyānaṃ śrūyate ।

<h2 id='644,xiii'>644,xiii <small><small></small></small></h2>

	sambhavaścāsti hemante cirādudayabhāvataḥ ।
	jhaṭityastaṅgaterbhāvāt tadvadatyantasaṃbhavaḥ ॥ 602 ॥ (PVA)

<h2 id='644,xiv'>644,xiv <small><small></small></small></h2>

na cāstamayādityasyāpi śailādināntaritatvaṃ । taccāntaritatvamasmadādyapekṣayā pare tu yoginaḥ paśyantyeva । api ca । sāpekṣāṇāntāva〈dava〉śyambhāviteti 〈।〉 yadi nāma keṣāñcidavaśyambhāvo pareṣāntu na tatheti saṃśayaḥ ।

<h2 id='644,xv'>644,xv <small><small></small></small></h2>

yadapyuktaṃ 〈।〉 vyatiriktabhāvaniyatāntyā sāmagrī । vināśastu na vyatiriktaḥ । tadapyasad yataḥ ।

<h2 id='644,xvi'>644,xvi <small><small></small></small></h2>

	yonyasvabhāve niyataḥ svahetossutarāmasau ।
	svasvabhāvātmake nāśe kimevanna prakalpyate ॥ 603 ॥ (PVA)

<h2 id='644,xvii'>644,xvii <small><small></small></small></h2>

nahi vināśo nāmāvastusvabhāvonya eva vastuna eva tu tattvamaparāsaṃghaṭitaṃ pratīyamānaṃ

<645>

<h2 id='645,i'>645,i <small><small>(<a href='docExplore?doc_id=PVA_645,i'>PVA_645,i</a>)</small></small></h2>

śilāputrakasya śarīramiti nyāyena 〈।〉 tathā pratipādanaviṣayo bhāvasya vināśa iti yathāntyā kāraṇasāmagrī tadaṃkurotpādanasvabhāvaniyatā tathā bhāvo 'pi taduttarasvabhāvāsaṃghaṭitavyavahāraniyata iti kinnāmāniṣṭaṃ । api cānapekṣyatayā tanniyatatvaṃ sāmānyena sādhyate 〈।〉 vastvavasthābhedakalpanantu jātyuttarameva ghaṭaśabdamūrttāmūrttavikalpanāvata । tasmādanupalabdhiprabheda eva viruddhavyāptopalabdhiḥ 〈।〉 sā ca svabhāvahetāveva heturbhavatībhūdbhāve ca viparyayau । tena yaḥ sansajātīye dvedhā ca sa hetuḥ । viparyaye viruddhaḥ । tadanyastvaniścitaḥ pañcaprakāraḥ । tatra bheda sāmānyayorgamakatvavivādaḥ pratikṣiptaḥ । śeṣastriprakāro vyāvṛttidvāreṇa gamakatvapratipādanārthaḥ । tathā hi ।

<h2 id='645,ii'>645,ii <small><small>(<a href='docExplore?doc_id=PVA_645,ii_645,iii'>PVA_645,ii_645,iii</a>)</small></small></h2>

	nānvayadvārako heturgamakattvavyavasthitaḥ ।
	bhāvamātrasamādhikye tridhāpyagamakatvataḥ ॥ 604 ॥ (PVA)

<h2 id='645,iii'>645,iii <small><small></small></small></h2>

yadyanvayo gamakatve prayojako 'nityatvādaprayatnānantarīyaka ityapi gamakaḥ syāt । astyabhā〈vā〉nvayaḥ । athānabhāvamātreṇa gamakatvamanvayasya vyatirekasāhityāpekṣayā gamakatvāt । ayantarhi gamako sparśatvānnitya iti । ayamapi na gamakaḥ samatvādanvayasya ayantarhi syādanityatvāt prayatnānantarīyaka iti । atra hi balavānanvayo durbalo vyatirekaḥ । tathāhi ।

<h2 id='645,iv'>645,iv <small><small>(<a href='docExplore?doc_id=PVA_645,iv_645,v'>PVA_645,iv_645,v</a>)</small></small></h2>

	na pradhānantadanyasya viśeṣaṃ samapekṣate ।
	prayojakaparāpekṣanna dṛṣṭaṃ bhojanādiṣu ॥ 605 ॥ (PVA)

<h2 id='645,v'>645,v <small><small></small></small></h2>

yadi prayojakatvamanvayasya gamakatve syānna vyatirekasya sapūrṇṇatāmapekṣeta tamanādṛtyaiva gamakatvaṃ prayojayed bhojanaprayojakavat 〈।〉 vyatirekastu prayojakaḥ sadbhāvamātramevānvayasyāpekṣate na samatvādikaṃ । yathā prayatnānantarīyakatvādanitya iti । yaḥ prayatnānantarīyakaḥ so nitya eva nityatāvyavacchedakatvena gamakaḥ । evamanyo 'pi hetuḥ । tathā hi ।

<h2 id='645,vi'>645,vi <small><small>(<a href='docExplore?doc_id=PVA_645,vi_645,vii'>PVA_645,vi_645,vii</a>)</small></small></h2>

	nityād vyāvarttate yena tadabhāvaṃ sa sādhayet ।
	anitye varttamānanna tadabhāvasya sādhakaṃ ॥ 606 ॥ (PVA)

<h2 id='645,vii'>645,vii <small><small></small></small></h2>

anitye yadi nāma dṛṣṭantathāpi na nityābhāvaṃ sādhayati 〈।〉 nityatā'bhāve tu dṛṣṭantadabhāvasādhane niyamena rāśyantarasaṃkrāntiḥ । dṛṣṭantu na niyamena anyatra na bhavati tadanyatra । yadi ca darśanadvāreṇa gamakastadā dṛṣṭamevāgniṃ gamayet sakalanna tadaparavyaktigatiḥ । tatastadanyavyaktiprāptāvapramāṇatā bhavet । atha so 'pi kroḍīkṛta eva । na । dṛṣṭānusāreṇa kroḍīkaraṇāsaṃbhavāt ।

<h2 id='645,viii'>645,viii <small><small>(<a href='docExplore?doc_id=PVA_645,viii_645,ix'>PVA_645,viii_645,ix</a>)</small></small></h2>

nanu vyāvṛttirapi tadanvayadvāreṇaiva niścitā tatkathannānvayaprādhānyaṃ । na । darśanasya vyāvṛttiniścaye nadhikārāt । darśanaṃ hi dṛśyamānatāmeva niścāyayati na tadaparaṃ । nānyadarśanamanyaniścayahetuḥ । saṃskārādanyatrāpi niścaya iti cet । tadasat ।

<h2 id='645,ix'>645,ix <small><small></small></small></h2>

	saṃskārāḥ khalu yadvasturupaprakhyāprabhāvitāḥ ।
	vyavasthāhetavastatra tatonyatra na niścayaḥ ॥ 607 ॥ (PVA)

<h2 id='645,x'>645,x <small><small>(<a href='docExplore?doc_id=PVA_645,x_646,ii'>PVA_645,x_646,ii</a>)</small></small></h2>

yadā tu sa eva pratibandho vyatirekapradhānatayā gṛhyate tadā taddvāreṇa heturanyāpohasya gamakaḥ ।

<646>

<h2 id='646,i'>646,i <small><small></small></small></h2>

nanu darśanadvāreṇa pratibandhagatau kathamvyatirekeṇa pratibandhagatiḥ । naitadapi samucitamvacaḥ ।

<h2 id='646,ii'>646,ii <small><small></small></small></h2>

	anvayenāpi sambandho vyatirekapradhānataḥ ।
	atikramya na sāmbhāvya iti prāgeva varṇṇitaṃ ॥ 608 ॥ (PVA)

<h2 id='646,iii'>646,iii <small><small>(<a href='docExplore?doc_id=PVA_646,iii'>PVA_646,iii</a>)</small></small></h2>

anvayena hi sambandhagrahaṇe tadvyaktyaiva bhavennānyathoktyā । tathā hi nānyasyoktestadānvayagatiḥ । atha tayāpi paścāt tathā sati vyabhicārādasambandha eva prāktanyā na syāt । vyabhicārataḥ । vyaktisāmānye sambandha iti cet । kimidaṃ vyaktisāmānyannāma । na khalvavibhāvitasvarūpaṃ sambandhitayānyathā vā pratyetuṃ śakyaṃ । vyaktiṣu samānapratipattinibandhanamiti cet । asti samāna iti pratipattirna tu tasyānibandhanamidamiti śakyannidarśayituṃ । yadi nāma pratyakṣato na pratītiṃ kāryadarśanādanumānāt pratīyatāṃ । pratīyatāṃ kāraṇasāmānyanna tu tatsāmānyantasyedaṃtayā nirūpaṇāt । ekakāryakāritvamvā nibandhanaṅ kimapareṇa । tathā hi ।

<h2 id='646,iv'>646,iv <small><small>(<a href='docExplore?doc_id=PVA_646,iv_646,vi'>PVA_646,iv_646,vi</a>)</small></small></h2>

	nāsmākamasmin karttavye bhedaḥ kaścana vidyate ।
	iti lokaḥ samastoyamekavākyatayā sthitaḥ ॥ 609 ॥ (PVA)

<h2 id='646,vi'>646,vi <small><small></small></small></h2>

tasmādayaṃ dhūma eṣāmpāvakabhedānāmekena kenacida vinā na bhavatītyetadabhāvād vyāvṛtto dhūma ityanyāpohasambandhenaiva sambandhagrahaṇannānyeneti vyāvṛttireva sādhyate hetunā śabdena vā । tato vyāvṛttireva prādhānyena gamyate । sāmarthyāttu vyaktisattānāntarīyakatayā pratīyate । anagnerabhāve niyataṃ kācidagnivyaktirākṣipyate । anyathā nagnivyāvṛttireva na syāt ।

<h2 id='646,vii'>646,vii <small><small>(<a href='docExplore?doc_id=PVA_646,vii'>PVA_646,vii</a>)</small></small></h2>

nanvanyastvaniścita iti pañcaprakāro 'naikāntika uktaḥ । na cedaṃ yuktaṃ toṣavato viruddhāvyabhicāriṇaścāparasyāpyanekāntikatvāt । nābhiprāyaparijñānāt । na hyayamarthaḥ । anyaḥ pañcaprakāro niścitaḥ । api tu tatra yaḥ satsajātīye dvedhā cāsaṃstadatyaye niścitaḥ sa hetuḥ । viparītatayā niścitaḥ sa viruddhaḥ । sa ca sarvastādātmyatadutpattibhyāmpratibaddha eva । anyastu na niścita eva । sa eva sa pratibaddho 'naikāntika iti vākyārthaḥ । śeṣavadviruddhāvyabhicāriṇorapīdameva lakṣaṇamiti tayorapyanaikāntikatvaṃ na nivāryaṃ । tasmāt sakalamanavadyaṃ । tathā hi 〈।〉 viruddhāvyabhicāriṇonyenāpahṛtaviṣayasya sādhyāpratibaddhaviṣayatvaṃ । kathantarhyavyabhicārī । apratibaddho'vyabhicārī ceti vyāhataṃ । evantarhyavyabhicārī saṃśayaheturityapi vyāhatameva । asmatpakṣe tvapratibandhādeva saṃśayahetuḥ । avyabhicāritvaṅ kathamiti cet । abhyupaga 〈ma〉 dvāreṇeti na doṣaḥ । tathā cāha 〈।〉 yadā tarhi śabdatvaṃ nityamabhyupaiti tadāyaṃ hetureva syāt । yataḥ ।

<h2 id='646,viii'>646,viii <small><small>(<a href='docExplore?doc_id=PVA_646,viii_646,x'>PVA_646,viii_646,x</a>)</small></small></h2>

	na kvacicchrāvaṇatvasya nāśitve dṛṣṭisambhavaḥ ।
	nitya eva hi dṛṣṭatvād gamakatvasya sambhavaḥ ॥ 610 ॥ (PVA)

<h2 id='646,x'>646,x <small><small></small></small></h2>

gamakatvalakṣaṇābhyupagamād gamakaḥ । darśanādarśanamātreṇa ca vaiśeṣikasya gamakahetutā । sā cātrāstīti gamaka eva prāptaḥ । ācāryaḥ prāha । syād gamako yadyatra kṛtakatvamapi kaścidanityatve hetunna brūyāt । ubhayantu gamakamupalabhamānasya svābhyupagamādeva saṃśayaḥ । tasmād vaiśeṣikasyaivamabhyupagacchatotisaṅkaṭapraveśaḥ । tathā hi ।

<h2 id='646,xi'>646,xi <small><small>(<a href='docExplore?doc_id=PVA_646,xi_647,i'>PVA_646,xi_647,i</a>)</small></small></h2>

	śabdasyānityateṣṭā ced yojyā śabdatvanityatā ।
	taddvāreṇa hi nityatve paro 'pi gamako bhavet ॥ 611 ॥ (PVA)

<h2 id='646,xii'>646,xii <small><small></small></small></h2>

na khalu samānanyāyayogī na tathā bhavati । nyāya evāsau tathā na syāt । tathā ca

<647>

<h2 id='647,i'>647,i <small><small></small></small></h2>

sakalavyavahāroccheda eva । samānaśca kṛtakatvena hetutvanyāyaḥ śrāvaṇatvasyāpītyasāvapi kṛtakatvasādhyaviparyayāvyabhicārī na gamakaḥ kathaṃ tasmāt parābhyupagamena viruddhāvyabhicārī nānyathetyācāryasyābhiprāyo'vagantavyaḥ ।

<h2 id='647,ii'>647,ii <small><small>(<a href='docExplore?doc_id=PVA_647,ii_647,iii'>PVA_647,ii_647,iii</a>)</small></small></h2>

yadā tarhi śabdatvaṃ nityamabhyupaitīti vacanāt । tasmādapratibaddha eva saṃśayaheturiti vyāptihetvādilakṣaṇaṃ । tatra pakṣadharmo heturiti 〈।〉 sāmarthyādapakṣadharmo na hetuḥ । viparītaḥ pakṣadharmāviruddha ityapakṣadharmo na viruddhaḥ ।

<h2 id='647,iii'>647,iii <small><small></small></small></h2>

anyastvanaikāntikāḥ pakṣadharma ityapakṣadharmo nānaikāntikaḥ 〈।〉 tataḥ svanāmnaiva vyapadeṣṭavyaḥ । siddhamiti । dharmyasiddhāvapyasiddha eva । anyatarādyasiddhāvapi । tathā cācāryaḥ ।

<h2 id='647,iv'>647,iv <small><small>(<a href='docExplore?doc_id=PVA_647,iv_647,vi'>PVA_647,iv_647,vi</a>)</small></small></h2>

	"dvayoḥ siddhena dharmeṇa vyavahārād viparyaye ।
	dvayorekasya cāsiddhau dharmmyasiddhau ca neṣyate ॥ 612 ॥ (PVA)"

<h2 id='647,v'>647,v <small><small></small></small></h2>

yadi tarhi pakṣadharmo hetuḥ । kathamanityaḥ śabdaḥ nityasyākṛtakatvāt । anityasya kṛtakatvāditi । tathā ।

<h2 id='647,vi'>647,vi <small><small></small></small></h2>

	〈a〉sadakaraṇādupādānagrahaṇāt sarvasambhavābhāvāt ।
	śakyasya śakyakaraṇāt kāraṇabhāvācca satkāryamiti ॥ 613 ॥ (PVA)

<h2 id='647,viii'>647,viii <small><small>(<a href='docExplore?doc_id=PVA_647,viii_647,xi'>PVA_647,viii_647,xi</a>)</small></small></h2>

atrocyate ।

<h2 id='647,ix'>647,ix <small><small></small></small></h2>

	hetoḥ sādhyānvayo yatrābhāve 'bhāvaśca kathyate ।
	pañcamyāṃ tatra dṛṣṭānto hetustūpanayānmataḥ ॥ 614 ॥ (PVA)

<h2 id='647,x'>647,x <small><small></small></small></h2>

tadyathā nityaḥ śabdaḥ anityasya kṛtakatvāt । tathā ca kṛtakaḥ śabda iti । tathā ' nityaḥ śabdaḥ nityasyākṛtakatvāt । tathā ca kṛtakaḥ śabda iti pañcamyantena ।

<h2 id='647,xi'>647,xi <small><small></small></small></h2>

nanu dṛṣṭāntaḥ sādharmyavaidharmyābhyāmityarthasatatvaṃ । tathā'sadakaraṇādikamapi draṣṭavyaṃ । ete ca yathā na hetavaḥ tathā pratipāditaṃ । api ca ।

<h2 id='647,xii'>647,xii <small><small>(<a href='docExplore?doc_id=PVA_647,xii_647,xiii'>PVA_647,xii_647,xiii</a>)</small></small></h2>

	asiddhapratibandhasya na hetoḥ sādhyasādhane ।
	sāmarthyamatra nāstyetadata eva na hetavaḥ ॥ 615 ॥ (PVA)

<h2 id='647,xiii'>647,xiii <small><small></small></small></h2>

asadakaraṇāditi kathamayaṃ hetuḥ । asataḥ śaśaviṣāṇāderna karaṇaṃ dṛṣṭamiti । na caitāvatā vyatirekeṇa viparyayasādhanaṃ 〈।〉 yadi kasyacidasataḥ kriyā nopalabhyate 〈।〉 sarvasya tathā neti kuta iyaṃ vyāptiḥ । nahi viparyaye pratibandhamantareṇa vyatirekavyāptiprasiddhiḥ ।

<h2 id='647,xiv'>647,xiv <small><small>(<a href='docExplore?doc_id=PVA_647,xiv_647,xix'>PVA_647,xiv_647,xix</a>)</small></small></h2>

	dhūmābhāve'gnyabhāvasya kathaṃ vyāptiḥ prasidhyati ।
	pāvakena yadi vyāpto dhūmaḥ sidhyati mānataḥ ॥ 616 ॥ (PVA)

<h2 id='647,xvi'>647,xvi <small><small></small></small></h2>

na khalu sakalaṃ jagad baṃbhramyamāṇenāpi tatrānyatrātra ca nāstīti vyāpī vyatirekaḥ pratyetuṃ śakyaḥ । kāladeśavyāptikasya bhramaṇasyaivāsambhavāt ।

<h2 id='647,xvii'>647,xvii <small><small></small></small></h2>

anvayena tu pratibandhagrahaṇe tatsāmarthyādeva vyāpivyatirekaprasiddhiḥ । etacca prāgeva pratipāditaṃ ।

<h2 id='647,xviii'>647,xviii <small><small></small></small></h2>

tasmādete na hetavaḥ । pakṣadharma eva heturviruddhonaikāntikaśca ।

<h2 id='647,xix'>647,xix <small><small></small></small></h2>

anena ca parārthānumānameva sadasattvaprakhyāpanaprakrameṇa prakaṭitaṃ 〈।〉 śeṣaḥ prapañcaḥ pramāṇasamuccaya evāvagantavyaḥ । pariśiṣṭa rūpanirūpaṇāyeti vyudāsitaṃ manosya vārtikakṛtaḥ ।

<648>

<h2 id='648,i'>648,i <small><small>(<a href='docExplore?doc_id=PVA_648,i^1'>PVA_648,i^1</a>)  (<a href='docExplore?doc_id=PVA_648,i^2_648,xx'>PVA_648,i^2_648,xx</a>)</small></small></h2>

	he vādino na khalu saṃtatapakṣapātadveṣaṃ manaḥ svaparapakṣakṛtāndhakāraṃ ।
	tattvaprabodhana vidhāyi manasvivṛttaṃ madhyasthabhāva iti tatra matirvidheyā ॥ 617 ॥ (PVA)
	tīrthyāḥ śrīdharmakīrttermmatamidamamalaṃ tādṛśāmeva gamyaṃ ।
	mādṛg vyākhyātumīśaḥ kathamiti suciraṃ cintyatāmatra hetuḥ ॥ 618 ॥ (PVA)
	asmiṃstvabhyāsamātrād yadi bhavati paraḥ tatra tatvārthasiddhyai ।
	yuktosmin pakṣapātaḥ svaparamatiriyaṃ yuktyayuktyoḥ kṛtārthā ॥ 619 ॥ (PVA)
	saṃkṣepataḥ kṛtamidaṃ parabodhasiddhyai vaktuṃ punaḥ subahu sādhu ca śakyamatra ॥ 620 ॥ (PVA)
	ratnākarādadhigatasya hi ratnarāśeḥ prauḍhaḥ pratigrahakṛtasti na tena bhāṣyam ॥ 621 ॥ (PVA)
	śarīraśomāṃ rāgāya grāmyā vāñchaṃtyalaṃkṛtim ।
	vārttikasyāpyalaṅkāro mayākāri na garvataḥ ॥ 622 ॥ (PVA)
	ityu〈n〉muktaparārthasādhanadhiyāmevaṃ matiḥ śreyase ।
	tattāthāgatadharmanītinipuṇaṃ ceto vidheyaṃ sadā ॥ 623 ॥ (PVA)
	kṣīrodādaparo 'pi kiṃ jalanidhirdṛṣṭo vidhātā kvacit ।
	lakṣmīcandramasoḥ samastajagatāmānandadātro rjanaiḥ ॥ 624 ॥ (PVA)
	ityanindyamidamāracayya yat prāptamarthakuśalammayāmalaṃ ।
	tena sarvajagadarthasādhanī siddharastu jagatosya sarvadā ॥ 625 ॥ (PVA)

<h2 id='648,xvii'>648,xvii <small><small></small></small></h2>

iti vārttikālaṅkārapramāṇamahābhāṣye tṛtīyaḥ paricchedaḥ ।

<h2 id='648,xviii'>648,xviii <small><small></small></small></h2>

samāptaścāyaṃ pramāṇamahābhāṣyavārttikālaṃkāraḥ ।

<h2 id='648,xix'>648,xix <small><small></small></small></h2>

kṛtiriyaṃ kutīrthyatamastomavighanapaṭorācāryaprajñākaraguptasahasrāṃśumālinaḥ ॥ 0 ॥

<h2 id='648,xx'>648,xx <small><small></small></small></h2>

pramāṇavārtikalaṃkāra tālapatra (700 pe.)</div>