<div><pūrvapakṣa>

<h1 id='PP.0. maṅgala'>PP.0. maṅgala</h1>

<h2 id='1'>1 <small><small></small></small></h2>
ātmakhyātir asatkhyātir akhyātiḥ khyātir anyathā /
parīkṣakāṇāṃ vibhrāntau vivādāt sā vivicyate // 1 //

<h1 id='PP.I. ātmakhyāti'>PP.I. ātmakhyāti</h1>

<h2 id='2'>2 <small><small></small></small></h2>
asac cakāsti na vyomakusumaṃ na ........... /
arthaḥ prakāśate 'to dhīs tadākāreti kecana // 2 //

<h2 id='3'>3 <small><small></small></small></h2>
asaṃbhavi ca yāvac ca tāvat saṃparihīyatām /
saṃvedyākārasaṃtyāgo na bhrāntitve 'vakalpate // 3 //

<h2 id='4'>4 <small><small></small></small></h2>
ekadeśāpabādhena kalpamāne ca bādhake /
na sarvabādhanaṃ yuktam iti nyāyavidaḥ sthitāḥ // 4 //

<PP.II. asatkhyāti>

<h1 id='PP.II.A bauddha asatkhyāti'>PP.II.A bauddha asatkhyāti</h1>

<h2 id='5'>5 <small><small></small></small></h2>
anyo bahir bhāsamāno nāntar arhati dhāraṇam /
asattaiva varaṃ tasya bhrāntitvānuguṇā hi sā // 5 //

<h2 id='6'>6 <small><small></small></small></h2>
nāntarvartitayā bhrāntir asattvena tu seṣyate /
akalpayitvāntas tasmād asattāṃ khalv acīkḷpat // 6 //

<h2 id='7'>7 <small><small></small></small></h2>
nāntarvartibahirbhāso bhrāntitvānupapattitaḥ /
asattvenaiva tatkḷptau na pramāṇavatī hi sā // 7 //

<h2 id='8'>8 <small><small></small></small></h2>
yathāvabhāsamānasya kalpyāsattā niyogataḥ /
antarbhāve 'pi ca bahirbhāve bhrāntir na yujyate // 8 //

<h2 id='9'>9 <small><small></small></small></h2>
akhyāter aviśeṣeṇa syāt suṣupte 'pi vibhramaḥ /
akhyātiḥ khalu tatrāpi na cākhyātir viśiṣyate // 9 //

<h2 id='10'>10 <small><small></small></small></h2>
upālambhasya na padam asato 'tra prakāśanam /
ata eva yato bhrāntiḥ samyakkhyātau tathā bhavet // 10 //

<h2 id='11'>11 <small><small></small></small></h2>
yujyate nānyathākhyātir niradhiṣṭhānavibhrame /
svapne hi niradhiṣṭhāno vibhramo vītasaṃśayaḥ // 11 //

<h2 id='12'>12 <small><small></small></small></h2>
tatrāpy avartamānaṃ ced gṛhyate vartamānavat /
avartamānasyāsattā khapuṣpān na viśiṣyate // 12 //

<h2 id='13'>13 <small><small></small></small></h2>
atyantānanubhūtānāṃ parasparaparāṇudām /
dṛṣṭeś cāvartamānasya na khyānaṃ vartamānavat // 13 //

<h2 id='14'>14 <small><small></small></small></h2>
khapuṣpatulye kā khyātir nīrūpeṇaiva bhāsanāt /
tad api vyavahārāṅgaṃ rūpavattvena bhāsanāt // 14 //

<h2 id='15'>15 <small><small></small></small></h2>
kalpanāyām api tv evaṃ nāsatkhyātivivarjanam /
prakārāntarasaṃsargo nanv asann eva bhāsate // 15 //

<h2 id='16'>16 <small><small></small></small></h2>
tasmād asata evedaṃ rūpavattvena bhāsanam /
avaśyakalpanīyatvāt kalpanāyāś ca lāghavāt // 16 //

<h2 id='17'>17 <small><small></small></small></h2>
prāktattvajñānasaṃskāras tatprabodhas sakāraṇaḥ /
smarāmīti pramoṣas sahetur indriyayoginaḥ // 17 //

<h2 id='18'>18 <small><small></small></small></h2>
bhrāntau sahākṣair manaso duṣṭatāntarvivartitā /
kāmaprakarṣamaraṇamūrcchāśokāmayādiṣu // 18 //

<h2 id='19'>19 <small><small></small></small></h2>
ucchedakeṣu bahulaṃ saṃskārasyānuvartanam /
parapakṣeṣu kalpyāni bhūyiṣṭhānīti dṛśyate // 19 //

<h2 id='20'>20 <small><small></small></small></h2>
sarvasaṃskāravicchedimaraṇāntarite 'smṛteḥ /
janmāntarānubhūtaṃ ca na smaryata iti sthitam // 20 //

............................................. // 21 //

<h2 id='22'>22 <small><small></small></small></h2>
mandasaṃskārasahakṛd ucchede tena vā vinā /
doṣaiḥ kṣataṃ manaḥ kāryi praṇidhānādivarjitam // 22 //

<h2 id='23'>23 <small><small></small></small></h2>
doṣair avikṛtaṃ svasthaṃ praṇidhānādisaṃskṛtam /
na kāryavaj jāgarāyām aho nayavidāṃ paraḥ // 23 //

<h2 id='24'>24 <small><small></small></small></h2>
doṣakṣatiḥ kāryaśaktihānirūpā ca vidyate /
atirekaś ca kāryasyety aho nyāyavivekitā // 24 //

<h2 id='25'>25 <small><small></small></small></h2>
adhyārope bhaved gauṇī vāhīke gomatir yathā /
na saṃvidānuguṇyaṃ syān na vivekamatir yadi // 25 //

<h2 id='26'>26 <small><small></small></small></h2>
akhyātir api saṃvittiṃ naivānveti yato matiḥ /
sāmānādhikaraṇyena rūpyam etad iti sthitā // 26 //

<h2 id='27'>27 <small><small></small></small></h2>
tasmād vibhrama evāyam iti yukto viniścayaḥ /
na saṃvidanusāreṇa nimittaṃ tasya yujyate // 27 //

<h1 id='PP.II.B vedānta asatkhyāti'>PP.II.B vedānta asatkhyāti</h1>

<h2 id='28'>28 <small><small></small></small></h2>
ato 'nirvacanīyatvaṃ varaṃ brahmavido viduḥ /
avidyāyā avidyātvam anyathā parihīyate // 28 //

<h2 id='29'>29 <small><small></small></small></h2>
sattve na mithyā śūnyatve durnirūpaṃ prakāśanam /
sadasadbhyām anirvācyāṃ tām avidyāṃ pracakṣate // 29 //

<h2 id='30'>30 <small><small></small></small></h2>
vastuno 'nveṣaṇā tasyāṃ bāhyābhyantaravartinaḥ /
na yujyate yatra tatra vedyavastuni tatkṣateḥ // 30 //

<h2 id='31'>31 <small><small></small></small></h2>
nāmarūpaprapañco 'yam avidyaiva ca varṇyate /
anyasya tv anyathā khyātau na prapañcavyapahnavaḥ // 31 //

<h2 id='32'>32 <small><small></small></small></h2>
akhyātau śūnyam eva syāt prapañcaḥ kiṃnibandhanaḥ /
aprapañcaḥ saprapañcarūpo bhātīti yujyate // 32 //

<h2 id='33'>33 <small><small></small></small></h2>
asphuṭagrahaṇe kāmam mā bhasi sphuṭam ātmanā /
avidyamāne tv adhyasye vaiśvarūpyaṃ vṛthākṛtam // 33 //

<h2 id='34'>34 <small><small></small></small></h2>
citau vicitrākārāyāṃ prapañcātmatayaiva hi /
anirmokṣas tathā ca syād athavānityatāpatet // 34 //

<h2 id='35'>35 <small><small></small></small></h2>
anekākāravibhrāntau gandharvanagarādiṣu /
ākārā vyaktam ekasyā dhiyo 'satyāś cakāsati // 35 //

<h2 id='36'>36 <small><small></small></small></h2>
na bhūtaṃ cetaso rūpaṃ nādhyāropāsphuṭagrahau /
vibhrameṣu vivartatvam ato brahmavidāṃ matam // 36 //

<h1 id='PP.III. akhyāti'>PP.III. akhyāti</h1>

<h2 id='37'>37 <small><small></small></small></h2>
asato bhāsanāyogād virodhāt saṃvido 'paraḥ /
avocan nipuṇam anyo vibhramaṃ samyagagraham // 37 //

<h2 id='38'>38 <small><small></small></small></h2>
na kiṃcid bhāsate ceti viruddham iva dṛśyate /
bhāsane rūpavattvena nāsat saṃvidvirodhataḥ // 38 //

<h2 id='39'>39 <small><small></small></small></h2>
anyasyāpy anyathākhyātir ata eva na yujyate /
anyat prakāśate cānyad grāhyam ity atidurghaṭam // 39 //

<h2 id='40'>40 <small><small></small></small></h2>
ālambanaṃ na hetutvamātrād akṣe 'pi tad yataḥ /
ālambanaṃ na hetutvamātreṇa vyavatiṣṭhate // 40 //

<h2 id='41'>41 <small><small></small></small></h2>
yady ālambanarūpāc ca dhīr anyad avabhāsayet /
tato 'nālambanaiva syāt tasya tallakṣaṇacyuteḥ // 41 //

<h2 id='42'>42 <small><small></small></small></h2>
tathā ca tatsvabhāvāyā nārthatattvaviniścayaḥ /
sāpekṣāyā api grāhyahīnā sā ced avedikā // 42 //

....................................... // 43 //

<h2 id='44'>44 <small><small></small></small></h2>
smṛtitvāśaṅkayā nātra vartamāne na niścayaḥ /
vivekāgrahaṇaṃ yasmād dhetubhāve na yujyate // 44 //

<h2 id='45'>45 <small><small></small></small></h2>
hetūpaghāte khalu tat tadabhāve sphuṭagrahaḥ /
yatnenānupalabdheś ca tadabhāve ca niścayaḥ // 45 //

<h2 id='46'>46 <small><small></small></small></h2>
sadṛśādṛṣṭacintādyāḥ smṛtibījasya bodhakāḥ /
smarāmīti ca pramoṣāt prāyeṇādhyakṣavibhramaḥ // 46 //

iti pūrvapakṣaḥ //

<uttarapakṣa>

<h1 id='UP.I. anyathākhyātisiddhi'>UP.I. anyathākhyātisiddhi</h1>

<h2 id='47'>47 <small><small></small></small></h2>
ekāntasattve kā bhrāntir asattve kiṃ prakāśatām /
dvayānuguṇyād vṛddhānāṃ saṃmatā khyātir anyathā // 47 //

<UP.II. akhyātinirāsa>

<h1 id='UP.II.A'>UP.II.A</h1>

<Widerlegung der Behauptung, Irrtum sei Nichterscheinen>

<h2 id='48'>48 <small><small></small></small></h2>
yatra na prathate kiṃcit tatra tāvan na vibhramaḥ /
suṣuptāv iva bhūcchāyā tamo bhāvo yathekṣyate // 48 //

<h2 id='49'>49 <small><small></small></small></h2>
dvayor ekasya vā khyātir asamyag vibhramo mataḥ /
tatra keyam asamyaktā vijñānastham apāṭavam // 49 //

<h2 id='50'>50 <small><small></small></small></h2>
atha sarvaprakārāṇām agrahaḥ kasyacid grahaḥ /
vastuno 'tatprakārasya tathā khyātis tu neṣyate // 50 //

<h2 id='51'>51 <small><small></small></small></h2>
tatra dūrasthite sūkṣme bhavaty apaṭudarśanam /
sāmānyamātrakhyātir vā na bhramaś ca pratīyate // 51 //

<h2 id='52'>52 <small><small></small></small></h2>
na ca sarvātmanārthasya jñānaṃ kiṃcana bodhakaṃ /
sarvavijñānamithyātvam āpannaṃ punar anyathā // 52 //

<h2 id='53'>53 <small><small></small></small></h2>
ato nāvartamānatvājñānāt svapnamatir mṛṣā /
vartamānatvabodhāt tu tathaikatvādhiropaṇāt // 53 //

<h2 id='54'>54 <small><small></small></small></h2>
mithyā rajatadhīr nātra vivekānavadhāraṇāt /
pratyabhijñānavibhrāntau na smṛtitvaṃ na gamyate // 54 //

<h2 id='55'>55 <small><small></small></small></h2>
ekasya ca viviktatvād itarasya viviktatā /
pratyakṣād avivekāc ca yuktaḥ pratyakṣavibhramaḥ // 55 //

<h2 id='56'>56 <small><small></small></small></h2>
syāt smṛtād avivekāc ca smṛtigocaravibhramaḥ /
............................................ // 56 //

<h2 id='57'>57 <small><small></small></small></h2>
.................................................. /
niyatā na pravṛttiḥ syān neṣṭā cet khyātir anyathā // 57 //

<h2 id='58'>58 <small><small></small></small></h2>
na dṛśyādṛśyayor bhedaḥ khyātiś cen nepsitātmanaḥ /
nanu no viparītārthā dhīḥ pratītivirodhataḥ // 58 //

<h2 id='59'>59 <small><small></small></small></h2>
anāśvāsāc ca rajatapratyayo rajate smṛtiḥ /
naitan na hi pravarteta śuktikāśakale tadā // 59 //

<h2 id='60'>60 <small><small></small></small></h2>
rajate sā pravṛttiś cen na tasyāsaṃnidhānataḥ /
asaṃnidhānābodhāc cet pravṛttiniyamaḥ kutaḥ // 60 //

<h2 id='61'>61 <small><small></small></small></h2>
pravartate yat tatraiva tat tatsaṃnidhikāritam /
anyatra bhedagrahaṇād vivekāgrahaṇāt tathā // 61 //

<h2 id='62'>62 <small><small></small></small></h2>
pravṛttibhedaḥ sādṛśyād vivekāgrahaṇaṃ yadi /
adṛṣṭeṣu pravarteta loṣṭādiṣv avivekataḥ // 62 //

<h2 id='63'>63 <small><small></small></small></h2>
na tatra yadi tadbuddhiḥ śuktikāśakale 'pi na /
athāsti viparītārthā khyātir nihnūyate katham // 63 //

<h2 id='64'>64 <small><small></small></small></h2>
adṛṣṭatvād apravṛttiḥ śuktikāśakale samā /
dṛṣṭaṃ tad yena rūpeṇa tat pravṛtter akāraṇam // 64 //

<h2 id='65'>65 <small><small></small></small></h2>
dṛṣṭasmṛtāvivekāc ced idam atra parīkṣyatām /
tattvabodhād athātattvābodhād rajatavedanāt // 65 //

<h2 id='66'>66 <small><small></small></small></h2>
dṛṣṭe pravṛttiḥ pūrvasmin viparītārthatā mateḥ /
na dṛṣṭādṛṣṭayor bhedaḥ parasmin nopayoginī // 66 //

<h2 id='67'>67 <small><small></small></small></h2>
khayogadarśane te hi samāropopayoginī /
nādṛṣṭe 'saṃprayukte vā cākṣuṣaḥ syād viparyayaḥ // 67 //

<h2 id='68'>68 <small><small></small></small></h2>
smṛtipramāṇaphalayor nānātvaṃ yadi ceṣyate /
vivecitas tayos svārtho 'vivekaḥ kiṃnibandhanaḥ // 68 //

<h2 id='69'>69 <small><small></small></small></h2>
anyasmāt sā svaviṣayaṃ vivinakti smṛtir na cet /
sāmānyadṛṣṭau cānyasya smṛtau syād vā sadā bhramaḥ // 69 //

<h2 id='70'>70 <small><small></small></small></h2>
smarāmīti vivekān na yadi naitat prakalpate /
phalābhede phalonneyajñānabhedamatiḥ kutaḥ // 70 //

<h2 id='71'>71 <small><small></small></small></h2>
smarāmīti ca vijñānaṃ smṛter anyad udāhṛtam /
na ca mānaphalād bhinnāt tat sidhyati phalād ṛte // 71 //

<h2 id='72'>72 <small><small></small></small></h2>
manodoṣād yadi svārtho na smṛtyā pravivicyate /
timirādau kathaṃ svasthe svānte keśādivibhramaḥ // 72 //

<h2 id='73'>73 <small><small></small></small></h2>
na tatrāpi mano duṣṭam arthāntaravivecanāt /
jñānād eva hi dṛṣṭatvakalpanāyāś ca gauravāt // 73 //

<h2 id='74'>74 <small><small></small></small></h2>
budhyamāno vivekaṃ ca paśyāmīndriyadoṣataḥ /
citrādirūpān dīpādīn iti lokaḥ prabhāṣate // 74 //

<h2 id='75'>75 <small><small></small></small></h2>
indriyāṇāṃ doṣabhedān niyatabhrāntidarśanam /
na syād yasyāgrahe doṣavyāpāra iti niścayaḥ // 75 //

<h2 id='76'>76 <small><small></small></small></h2>
na ca sarvā niyogena bhrāntiḥ sādṛśyabandhanā /
śvete pītabhramo dṛṣṭo madhure tiktavibhramaḥ // 76 //

<h2 id='77'>77 <small><small></small></small></h2>
avyāpṛtau ca tatprāpter nāntaḥpittapravedanam /
atyāsannasya saṃvittir durlabhā cāñjanādivat // 77 //

<h2 id='78'>78 <small><small></small></small></h2>
na cākṣavṛttitajjanmajñānabhedāvivekajāḥ /
dvicandrādibhramās te hi na pratyakṣe na ca smṛte // 78 //

<h1 id='UP.II.B'>UP.II.B</h1>

<Widerlegung der Einwände des Vertreters der Akhyātiḥ gegen die Anyathākhyātiḥ>

<h2 id='79'>79 <small><small></small></small></h2>
anyathālambanatve ca na nirālambanā matiḥ /
anyenāpi hi rūpeṇa cakṣur nālambate 'kṣadhīḥ // 79 //

<h2 id='80'>80 <small><small></small></small></h2>
ālambanārthas tadyuktavyavahārasya yogyatā /
anyasyāpi hi naivānyas sa ity eva hi darśitam // 80 //

<h2 id='81'>81 <small><small></small></small></h2>
pravṛttiś śuktiśakale tathā ca rajatārthinaḥ /
ābhāsate kathaṃcic ca tan nātyantaṃ na bhāsate // 81 //

<h2 id='82'>82 <small><small></small></small></h2>
tena nāvedikā yat tu tadrūpāvyabhicārataḥ /
prāmāṇyam ānapekṣyaṃ hi syād anyathā trapākaram // 82 //

<h2 id='83'>83 <small><small></small></small></h2>
trapākaraṃ kathaṃ tan naḥ svataḥprāmāṇyavādinām /
apy anyo 'vyabhicāreṇa dhīprāmāṇyam upāgamat // 83 //

<h2 id='84'>84 <small><small></small></small></h2>
bodhād eva pramāṇatvam iti mīmāṃsakasthitim /
vidann avyabhicāreṇa tāṃ vyudasyaty apaṇḍitaḥ // 84 //

<h2 id='85'>85 <small><small></small></small></h2>
arthenāvyabhicāraś cen nābuddhena pramīyate /
jñānasyāvyabhicārāc ca tadbodha iti durghaṭam // 85 //

<h2 id='86'>86 <small><small></small></small></h2>
upāsyo 'vyatirekaś ca tajjñānasya tathānyathā /
nāsiddhāvyatirekeṇa sa parāmṛśyate .......... // 86 //

<h2 id='87'>87 <small><small></small></small></h2>
api cāvyatireko 'pi jñānarūpeṇa vedyate /
khyātau ca viparītāyāṃ tadvirodhaprasaṅgataḥ // 87 //

<h2 id='88'>88 <small><small></small></small></h2>
tathā sati tad evāstu viṣayasyāvabodhakam /
artho nāvyatirekeṇa tatsāmarthyāptasaṃvidā // 88 //

<h2 id='89'>89 <small><small></small></small></h2>
vyabhicārāpratītyā ced aprāmāṇyanirākṛtiḥ /
dūṣite vyabhicāreṇa na syāj jñāne pramāṇatā // 89 //

<h2 id='90'>90 <small><small></small></small></h2>
naitad avyabhicāreṇa prāmāṇyaṃ yasya duṣyati /
vyabhicārād asau liṅgaṃ yathā nākṣaṃ tathāpi tat // 90 //

<h2 id='91'>91 <small><small></small></small></h2>
saṃbandhajñānasāpekṣaṃ yad upaity upayogitām /
dūṣitaṃ vyabhicāreṇa tat syāt saṃśayakāraṇam // 91 //

<h2 id='92'>92 <small><small></small></small></h2>
duṣyati vyabhicāreṇa bodhakaṃ sattayaiva na /
vijñānāc cārthasaṃvittis sattayaivendriyādivat // 92 //

<h2 id='93'>93 <small><small></small></small></h2>
liṅgasyāvyabhicārād yat prāpyate rūpato 'sya tat /
siddhapratyayasāmarthyapūrvau neto nimittatām // 93 //

<h2 id='94'>94 <small><small></small></small></h2>
prāmāṇye tadabhāve cāvyatirekaviparyayau /
tathā hy avyatireko 'pi bodhād evopavarṇitaḥ // 94 //

<h2 id='95'>95 <small><small></small></small></h2>
vyatireko bādhabodhād iti tacchaktiyuktatā /
asiddhe jñānasāmarthye so 'siddho dūṣakaḥ katham // 95 //

<h2 id='96'>96 <small><small></small></small></h2>
siddhe 'pi siddhasāmarthyam asāmarthyaṃ kathaṃ nayet /
nanu ca vyabhicāritve bādhakajñānasaṃmate // 96 //

<h2 id='97'>97 <small><small></small></small></h2>
jñānarūpasya tenaiva vihanyeta pramāṇatā /
artho yathā jñānarūpāt tathaivety avasīyate // 97 //

<h2 id='98'>98 <small><small></small></small></h2>
vyabhicāramater eva na tathaiveti gamyate /
tat satyaṃ bādhakajñānaṃ yatra tatra vihanyate // 98 //

<h2 id='99'>99 <small><small></small></small></h2>
anyatra tu vighātaḥ syān na sākṣān nāpi cārthataḥ /
anumānaṃ bhavet tac ca tenāpahṛtagocaram // 99 //

<h2 id='100'>100 <small><small></small></small></h2>
nodeti jāgrato buddhir iti bhāṣye nidarśitam /
vyabhicārajñānamātrāt prāmāṇyasya na naḥ kṣatiḥ // 100 //

<h2 id='101'>101 <small><small></small></small></h2>
vyabhicāriṇi nāśvāsaḥ ...................... /
............................................ // 101 //

<h2 id='102'>102 <small><small></small></small></h2>
tridhāpi vyabhicāreṇa prāmāṇyaṃ nopahanyate /
uktaṃ nāvyatirekasya pramāṇatvanimittatā // 102 //

<h2 id='103'>103 <small><small></small></small></h2>
yena syād dhetvabhāvena vyabhicāre viparyayaḥ /
dhūmādīnām api na tad varṇyate 'vyabhicārataḥ // 103 //

<h2 id='104'>104 <small><small></small></small></h2>
bodhād eva tadutpattāv aṅgabhāvo 'sya saṃmataḥ /
tathā hy avyabhicārāṇāṃ kutaścana nimittataḥ // 104 //

<h2 id='105'>105 <small><small></small></small></h2>
bodhasyānudaye kaścit prāmāṇyaṃ nānumanyate /
ekārthaniyataṃ bodhaṃ janayad vyabhicāry api // 105 //

<h2 id='106'>106 <small><small></small></small></h2>
pramāṇam iṣyate cakṣur nīle bhāve site bhavat /
na cāpi vyabhicārasya sākṣāt prāmāṇyaghātitā // 106 //

<h2 id='107'>107 <small><small></small></small></h2>
kvacid dṛṣṭā bhrāntibodhe bādhadhīr upaghātikā /
prameyatvordhvatādīnāṃ bodha evāvadhārakaḥ // 107 //

<h2 id='108'>108 <small><small></small></small></h2>
nāstīti na pramāṇatvaṃ hetvabhāvāc ca nāsty asau /
tadbhāvāc ca pramāṇatvam akṣāṇāṃ vyabhicāriṇām // 108 //

<h2 id='109'>109 <small><small></small></small></h2>
na cāvadhārite yukto dvaividhyāt saṃśayodbhavaḥ /
na niścite 'pi hi sthāṇāv ūrdhvatvena viśerate // 109 //

<h2 id='110'>110 <small><small></small></small></h2>
.......................................... /
na cāvadhāraṇād eva tattvato 'navadhāraṇam // 110 //

<h2 id='111'>111 <small><small></small></small></h2>
evaṃ yatas tato naivaṃ bhaved atisubhāṣitam /
utpattyaiva ca vijñānaṃ tathātvasyāvadhārakam // 111 //

<h2 id='112'>112 <small><small></small></small></h2>
na cet tathā nānyato 'pi tasya prāmāṇyasaṃbhavaḥ /
pramāṇatvāpramāṇatve 'vyatirekaviparyayau // 112 //

<h2 id='113'>113 <small><small></small></small></h2>
anaṅge iti moghaiva tayor atra vicāraṇā /
ato 'vadhāraṇābhāsavyabhicārāt parīkṣaṇam // 113 //

<h2 id='114'>114 <small><small></small></small></h2>
prastutya ................................ /
hetvabhāve phalābhāvaniyamo syāt tato gate // 114 //

<h2 id='115'>115 <small><small></small></small></h2>
abhāve hetudoṣāṇāṃ tathākhyātiviniścayaḥ /
hetau phalaṃ na niyataṃ pariṇāmādyapekṣiṇi // 115 //

<h2 id='116'>116 <small><small></small></small></h2>
aduṣṭe 'pi tato hetau na sphuṭagrahaniścayaḥ /
pratyakṣo 'nubhavaḥ sādhyo na hetor vyabhicāriṇaḥ // 116 //

<h2 id='117'>117 <small><small></small></small></h2>
viparyayaphalābhāvo hetvabhāvāt tu yujyate /
nirodhād yuktakāryasya viparītasya sādhanāt // 117 //

<h2 id='118'>118 <small><small></small></small></h2>
doṣāṇāṃ nitarāṃ doṣabhāvo 'bhivyaktim ṛcchati /
kāryātireko jaṭhare vahnau dṛṣṭaś ca bhasmake // 118 //

<h2 id='119'>119 <small><small></small></small></h2>
kāmādyupaplute citte dṛṣṭitā smaraṇātmani /
sāmānādhikaraṇyenāmukharūpyapratītitaḥ // 119 //

<h2 id='120ab'>120ab <small><small></small></small></h2>
abhinnaikā ca sā saṃvit kaṃ pakṣam apabadhatām /

<h1 id='III asatkhyātinirāsa'>III asatkhyātinirāsa</h1>

<III.A>

<h2 id='120cd'>120cd <small><small></small></small></h2>
śūnyaṃ prakāśate ceti dvayaṃ vipratiṣedhavat // 120 //

<h2 id='121'>121 <small><small></small></small></h2>
bhāsane rūpavattvena śūnyaivocyeta śūnyatā /
sarvarūpaviveko hi śūnyam ity abhibhāṣyate // 121 //

<h2 id='122'>122 <small><small></small></small></h2>
parai rūpābhyupagame tatra śūnyaiva śūnyadhīḥ /
abhāvo bhāvarūpeṇa bhātīti yadi manyate // 122 //

<h2 id='123'>123 <small><small></small></small></h2>
anyathā khyātir eveṣṭā śūnyaṃ tad api cen matam /
naitad vipratiṣidhyete śūnyatābhāvarūpate // 123 //

<h2 id='124'>124 <small><small></small></small></h2>
ato 'taddeśakālatvamātraṃ tasyeha śūnyatā /
nanv asti yad yathā vastu tathā khyātau na vibhramaḥ // 124 //

<h2 id='125'>125 <small><small></small></small></h2>
na yathāsti tathā khyātau śūnyakhyāter na mucyate /
kecid āhuḥ prakāribhyaḥ prakārā na cakāsati // 125 //

<h2 id='126'>126 <small><small></small></small></h2>
viviktās te tathā bhānti te ca santa iti sthitiḥ /
anye tanmātraśūnyatvaṃ manvate nānyathā bhramaḥ // 126 //

<h2 id='127'>127 <small><small></small></small></h2>
nānyathā dhīr vastuniṣṭhā vastvālambād vinā na sā /
svayaṃ tu vārttikakṛtā samādhir iha varṇitaḥ // 127 //

<h2 id='128'>128 <small><small></small></small></h2>
bhāvāntaram abhāvo 'nyo na kaścid anirūpaṇāt /
satyaṃ yathāsti na tathā bhāsane vibhramo mataḥ // 128 //

<h2 id='129'>129 <small><small></small></small></h2>
na yenāsti prakāreṇa na tu tucchaḥ pratīyate /
tathā katham abhāvo 'sya sa hi bhāti tathā ca saḥ // 129 //

<h2 id='130'>130 <small><small></small></small></h2>
bhāvāntaram abhāvo hi kayācit tu vyapekṣayā /
anyathākhyātipakṣe ca na prakārāntaraṃ na sat // 130 //

<h2 id='131'>131 <small><small></small></small></h2>
anyasya ca na tasyeti khyātir yuktā mṛṣā ca sā /
prakārāntarasaṃsargo nanv asann eva bhāsate // 131 //

<h2 id='132'>132 <small><small></small></small></h2>
saṃvedyaṃ nānyarupatvam anyasya ............ /
bhinnayor atra saṃsargo na kaścid avabhāsate // 132 //

<h2 id='133'>133 <small><small></small></small></h2>
anyātmanāparakhyātiḥ sa cābhāvo 'sya tan mṛṣā /
abhāvagrāhiṇī buddhir bhāvāntaram upāśritā // 133 //

<h2 id='134'>134 <small><small></small></small></h2>
tadanyasmāt pṛthaktvena nirupākhyo na vidyate /
ato bhāvāntaraṃ muktvā tatrābhāvānirūpaṇāt // 134 //

<h2 id='135'>135 <small><small></small></small></h2>
na buddhyā bhāvaśūnyatvaṃ mṛṣā ceti vipaścitaḥ /
na vai śaśaviṣāṇe 'pi khyātasya nirupākhyatā // 135 //

<h2 id='136'>136 <small><small></small></small></h2>
śaśasaṃsargirūpaṃ hi viṣāṇaṃ tatra gamyate /
avastu tac ca no yena khuradharmiṇi vīkṣitam // 136 //

<h2 id='137'>137 <small><small></small></small></h2>
asaṃsṛṣṭasya so 'bhāva iti khyātir mṛṣā ca sā /
aṅgulyagre hastiyūtham ity eṣā pratibhā tathā // 137 //

<h2 id='138'>138 <small><small></small></small></h2>
svapne 'py avartamānasya grahaṇaṃ vartamānavat /
nāviśeṣaḥ khapuṣpāc ca svakāle tasya vastutā // 138 //

<h2 id='139'>139 <small><small></small></small></h2>
tatkālam eva hi jñeyaṃ jñānam eva tu saṃprati /
vartamānatvam apy atra dṛṣṭam anyatra rūpyate // 139 //

<h2 id='140'>140 <small><small></small></small></h2>
anyasyāpy anyathā dṛṣṭiḥ parasparavirodhinām /
atyantānanubhūtatvam asti tatkāritaṃ yataḥ // 140 //

<h2 id='141'>141 <small><small></small></small></h2>
na jñeyaśūnyaṃ vijñānaṃ svātmahāniprasaṅgataḥ /
nirupākhyād ātmayogād asvātantryāc ca cetasaḥ // 141 //

<h2 id='142'>142 <small><small></small></small></h2>
pramāṇavanty adṛṣṭāni kalpyante subahūny api /
saṃskāracchedahetūnāṃ tattvaṃ naikāntataḥ sthitam // 142 //

<h2 id='143'>143 <small><small></small></small></h2>
janmāntarānubhūtaṃ ca na smaryata iti sthitam /
tatkarmaphalasaṃbandhaṃ pratīti pratijānate // 143 //

<h2 id='144'>144 <small><small></small></small></h2>
tathā hy anādau saṃsāre karmabhedān smarann api /
anantakṛtakarmatvāt ko vidyāt kasya kiṃ phalam // 144 //

<h2 id='145'>145 <small><small></small></small></h2>
svāntasyopaplavaḥ svapne smṛtibījasya bodhakaḥ /
tasya ca jāgrato 'bhāvān nodeti svapnadarśanam // 145 //

<h2 id='146'>146 <small><small></small></small></h2>
kāmādyupaplave 'py evaṃ kāryādhikyam udāhṛtam /
agrāhyam eva gṛhṇāti svayaṃ kalpayati hy ayam // 146 //

<h2 id='147'>147 <small><small></small></small></h2>
doṣakṣatasya manasas tat kāryaṃ ............. /
tad adhyārope no gauṇī tathety adhyavasāyataḥ // 147 //

<h2 id='148'>148 <small><small></small></small></h2>
khyāti saṃnihite 'śūnyaṃ sad bhāvāntaraghaṭṭitam /
prabhāsatām asattā tu no śūnyaṃ tad anātmakam // 148 //

............................................. // 149 //

<III.B>

<h2 id='150'>150 <small><small></small></small></h2>
evaṃ nirvacanīyā ca nāvidyā parihāsyate /
avidyātvaṃ yato 'nyasya sānyarūpaṃ prakāśayet // 150 //

............................................. // 151 //

............................................. // 152 //

<IV. ātmakhyātinirāsa>

............................................. // 153 //

<h1 id='V. bādhakajñānaviveka'>V. bādhakajñānaviveka</h1>

<h2 id='154'>154 <small><small></small></small></h2>
bādhyajñānasya mithyātvaṃ nānyathā vyavatiṣṭhate /
tena yāvad bādhanīyaṃ tāvan mithyeti yujyate // 154 //

<h2 id='155'>155 <small><small></small></small></h2>
bhrāntijñeye ca bāhyatvaṃ bādhakair na nirasyate /
na gamyate 'ntarvartitvaṃ nānirvācyatayā matiḥ // 155 //

<h2 id='156'>156 <small><small></small></small></h2>
kiṃ tv ataddeśakālatvaṃ gamyate bāhyavastunaḥ /
tasmān na bāhyavastutvaṃ mṛṣā bodhān na bādhanāt // 156 //

<h2 id='157'>157 <small><small></small></small></h2>
prasaktapratiṣedhātmā bodho 'khyātau na yujyate /
sādhayaty anyathā khyātiṃ bādha eva ca naḥ sphuṭam // 157 //

<h2 id='158'>158 <small><small></small></small></h2>
prasañjikā hi nākhyātir asmatpakṣe tu yujyate /
na cāgrahaniṣedho 'yaṃ sarvajñānaprasaṅgataḥ // 158 //

<h2 id='159'>159 <small><small></small></small></h2>
vivekadhīr niṣedho 'yaṃ na pratītyānugamyate /
na krame yaugapadye vā vivekamatir īdṛśī // 159 //

<h2 id='160'>160 <small><small></small></small></h2>
avivekagrahe syāc cet satyaṃ na tu viviktayoḥ /
agrahe prāptyabhāvena prāpteḥ pūrvaṃ tu yujyate // 160 //

<h2 id='161'>161 <small><small></small></small></h2>
............................................. /
dvayor abhāvāt svapne ca viveko gamyate kayoḥ // 161 //

<h2 id='162'>162 <small><small></small></small></h2>
smṛtatvenāvivikte cet tathā bādhā vihanyate /
syāt sarvaivaṃvidhā bādhā paścāt dharmiṇi dharmadhīḥ // 162 //

<h2 id='163'>163 <small><small></small></small></h2>
tad yuktaṃ bādhakajñānād vācoyuktir iyaṃ bhavet /
arthe 'nyathāpi saty eṣa dhiyākāraḥ pratīyate // 163 //

<h2 id='164'>164 <small><small></small></small></h2>
ātmakhyātau sarvam evāntar āhuḥ śūnyakhyātau śūnyam eveti kecit /
akhyātau no tattvamithyāvibhāgas tasmād eṣāṃ vibhramāṇāṃ vivekaḥ // 164 //</div>