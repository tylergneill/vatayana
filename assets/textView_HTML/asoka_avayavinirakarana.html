<div><h1 id='avayavinirākaraṇa'>avayavinirākaraṇa</h1>

<01>

<h2 id='01,i'>01,i <small><small>(<a href='docExplore?doc_id=AvNir_01,i_01,iv'>AvNir_01,i_01,iv</a>)</small></small></h2>

avayavinirākaraṇam ॥

<msR_78ba>

<h2 id='01,ii'>01,ii <small><small></small></small></h2>

namo lokanāthāya ॥

<h2 id='01,iii'>01,iii <small><small></small></small></h2>

	abhyāsātiśayastathā na vihitastādṛk śrutaṃ nārjitaṃ 
	tanme cāpalamarthaleśamadhunā nirmātumīhe yadi / 
	etat sarvamavekṣya yannigaditaṃ tat paṇḍitairdṛśyatāṃ 
	prīṇantyeva viceṣṭitāni hi śiśoḥ prāyaḥ pitṝṇāṃ manaḥ //

<h2 id='01,iv'>01,iv <small><small></small></small></h2>

yo viruddhadharmādhyāsavān nāsāvekaḥ । yathā ghaṭādirarthaḥ । viruddhadharmādhyāsavāṃśca sthūlo nīlādirartha iti vyāpakaviruddhopalabdhiḥ । iha dṛśyamānaḥ sthūlo nīlādirartho dharmī । sa cānubhavāvasito'sati bādhake pratyakṣasiddho hetorāśrayāsiddhiṃ nihanti ।

<h2 id='01,v'>01,v <small><small>(<a href='docExplore?doc_id=AvNir_01,v_01,vi'>AvNir_01,v_01,vi</a>)</small></small></h2>

nanu bhavadbhirasannevāvayavī pratijñāyate, sa kathaṃ pratyakṣasiddhaḥ ? nāvayavinamiha dharmiṇaṃ pratipannāḥ smaḥ, kiṃ tu pratibhāsamānaṃ sthūlanīlādikamartham । na tarhi viruddhadharmasaṃsargādavayavina ekatvaṃ pratiṣiddhaṃ syāt ।

<h2 id='01,vi'>01,vi <small><small></small></small></h2>

yadyevaṃ kastarhi bhavato'vayavī ? eko'nekāvayavasamaveto'rtha iti cet ? sa kiṃ pratibhāsamānāt sthūlanīlāderanyo'nanyo vā ? na tāvadanyaḥ, dṛśyatvenābhyupagamāt । na ca pratibhāsamānasthūlanīlārthavyatirekeṇāparaḥ pratibhāti । ananyaścet ? tasyaikatvapratikṣepe kathamapratiṣiddhamekatvamavayavinaḥ ?

<h2 id='01,vii'>01,vii <small><small>(<a href='docExplore?doc_id=AvNir_01,vii'>AvNir_01,vii</a>)</small></small></h2>

nanu ca pratibhāsamānaścedartho nāvayavirūpo dharmī, kiṃ tarhi rūpamasyāviśiṣṭaṃ prasiddhaṃ bhaviṣyatīti ? ucyate । pratibhāsamānaḥ sthūlo nīlākāraḥ pratyakṣasiddhaṃ rūpam avayavitvānabhyupagame'pyavaśiṣyate । na caivaṃ mantavyam । na paramāṇusaṃcayavādināṃ sthūlākāraḥ kaścidartho'sti, yaḥ prasiddho dharmī syāditi । avayavyanabhyupagame'pi hi niravayavānekātmakaḥ sthūlo'rtho'bhyupagamyamānaḥ kena niṣiddhaḥ ?

<02>

<h2 id='02,i'>02,i <small><small>(<a href='docExplore?doc_id=AvNir_02,i_02,ii'>AvNir_02,i_02,ii</a>)</small></small></h2>

syānmatam, niravayavāḥ paramāṇavaḥ kathaṃ pratyakṣe sthūlenākāreṇāvabhāseran, sthūlasūkṣmayorvirodhāditi ? tadapi na yuktam, paramāṇava eva hi pararūpadeśaparihāreṇotpannāḥ parasparasahitā avabhāsamānā deśavitānavanto bhāsante । vitatadeśatvaṃ ca sthūlatvam ।

<h2 id='02,ii'>02,ii <small><small></small></small></h2>

yat tūktam, sthūlasūkṣmayorvirodha iti, tat kiṃ pararūpadeśaparihāravatī niravayavānāmutpattiḥ, parasparasahitānāmekavijñānāvabhāsitvaṃ vāviruddhamiti vaktumadhyavasitam ।

<h2 id='02,iii'>02,iii <small><small>(<a href='docExplore?doc_id=AvNir_02,iii'>AvNir_02,iii</a>)</small></small></h2>

idaṃ cedaviruddham, sthūlākāraḥ kiṃ viruddhaḥ ? ata eva niravayaveṣu bahuṣvekasmin vijñāne pratibhāsamāneṣu bhavan pratibhāsakālabhāvī pratibhāsadharmaḥ sthūlākāro na tu vāstavaḥ, pratyekamabhāvāt । pratibhāsāt prāg urdhvaṃ vā na tarhi sthūla iti cet — na, tadāpi pratibhāsayogyatāsaṃ<msR_79a>bhavāt । yadaiva hi saṃcitā bhaveyuḥ, tadaiva pratibhāsayogyāḥ paramāṇavaḥ । yadā ca pratibhāsayogyāstadā sthūlāḥ ।

<h2 id='02,iv'>02,iv <small><small>(<a href='docExplore?doc_id=AvNir_02,iv'>AvNir_02,iv</a>)</small></small></h2>

yastvāha niravayaveṣu bahuṣu pratibhāsamāneṣvavaśyamantareṇāpi pratibhāsitavyam । antarānavabhāse parasparaviviktā eva nāvabhāsitāḥ syuḥ । viviktānavabhāse cāṇumātrakaṃ piṇḍo bhavet । na cāntaramavabhāsamānamutpaśyāmaḥ । tadayaṃ nirantara eka eva sthūlo na niravayavānekātmako bhavitumarhati, api tvekaḥ sthūlātmaka eveti । so'pyevaṃ vācyaḥ । kiṃ vijātīyaparamāṇvantaramantaram, āhosvit śūnyākāśayogaḥ ? tatra śūnyākāśayogastāvadavastutayā nendriyapratyakṣagocaraḥ, arthasāmarthyabhāvini tatrārthasyaiva pratibhāsopapatteḥ । vijātīyaṃ tvindriyāntaragrāhyaṃ kathamindriyāntarajñāne avabhāseta, aviṣayatvāt ? tatra kenāntareṇāvabhāsitavyamiti na vidmaḥ ।

<h2 id='02,v'>02,v <small><small>(<a href='docExplore?doc_id=AvNir_02,v_03,ii'>AvNir_02,v_03,ii</a>)</small></small></h2>

yat punarucyate, antarālānavabhāse viviktā nāvabhāseranniti, tatrāpi kimeṣāmantaraṃ vivekaḥ pararūpaśūnyatā veti cintyam । nirūpayantastu pararūpaśūnyatāmeva vivekaṃ vastūnāṃ paśyāmaḥ । pararūpaśūnyāśceme bhāsamānāḥ kathaṃ viviktā nāvabhāseranniti ?

<03>

<h2 id='03,i'>03,i <small><small></small></small></h2>

nanu ca na pratyekaṃ paramāṇūnāṃ sthūlākāraḥ, tataḥ samuditānāmeṣṭavyaḥ । yathā ca nīlaparamāṇūnāṃ pratyekamasaṃbhavan pītākāro bahuṣvapi na dṛśyate, tathā pratyekamasaṃbhavan sthūlākāraḥ kathaṃ bahuṣu syāditi ?

<h2 id='03,ii'>03,ii <small><small></small></small></h2>

uktamatra, aviruddho niravayavāṇāṃ sthūlākāra iti । nīlaviruddhastu pītākāraḥ । tataḥ pītaviruddhaṃ nīlākāraṃ vibhrāṇeṣu bahuṣvapi kathaṃ pītākāro bhavet ? naivaṃ niravayavatvaviruddhaḥ sthūlākāraḥ, yathoktanyāyāt । tadevaṃ pratyakṣasiddhaḥ sthūlo'rtha iha dharmīti vyavasthitam ।

<h2 id='03,iii'>03,iii <small><small>(<a href='docExplore?doc_id=AvNir_03,iii'>AvNir_03,iii</a>)</small></small></h2>

tadevaṃ vyavasthite dharmiṇi hetoḥ sattvamasattvaṃ vā nirūpya tatra pāṇyādāvekasmin kampamāne sthūlo'rthaḥ sakampaniṣkampe rūpe yugapat pratipadyamānaḥ kathaṃ viruddhadharmasaṃsargavān na syāt ? sakampaniṣkampayorhi rūpayoḥ parasparābhāvāvyabhicāranimittako'sti virodhaḥ । bhāvābhāvayoreva hi parasparaparihārātmako virodhaḥ । vastunostu tadabhāvāvyabhicāreṇaiva । iha ca sakampaniṣkampe rūpe gṛhṇat pratyakṣameva sāmarthyāt parasparābhāvaṃ sādhayati । vyavahārayati tu nirviśeṣaṇaivānupalabdhiḥ ।

<h2 id='03,iv'>03,iv <small><small>(<a href='docExplore?doc_id=AvNir_03,iv'>AvNir_03,iv</a>)</small></small></h2>

syādetat । pāṇyādāvekasminnavayave kampamāne nāvayavinaḥ kampa<msR_79ba>rūpamabhyupeyam । avayava eva hi tadā kriyāvān dṛśyate । na cedaṃ mantavyam, avayave kriyāvati tadādheyenāvayavināpi kriyāvatā bhavitavyam, yathā rathe calati tadāruḍho'pi calatīti । avayavāvayavikarmaṇorbhinnanimittatvāt, nimittāyaugapadyācca ।

<h2 id='03,v'>03,v <small><small>(<a href='docExplore?doc_id=AvNir_03,v'>AvNir_03,v</a>)</small></small></h2>

yadā hi ātmanaḥ pāṇikampanecchā bhavati, tataḥ prayatnaḥ, tadā prayatnavadātmapāṇisaṃyogāt pāṇau kriyā । yadā tu śarīrakampanārthaḥ prayatnaviśeṣa ātmano jāyate, tadā tatprayatnavadātmaśarīrasaṃyogāt śarīre karmeti nimittabhedaḥ । ato bhinnanimittayorekasmin jāte kathaṃ nimittāntarapratibaddhajanmā tadabhāve tadaparo'pi tathaiva jāyeta ? rathatadāruḍhakarmaṇostu satyapi nimittabhede nimittayaugapadyāt sahabhāvaḥ ।

<h2 id='03,vi'>03,vi <small><small>(<a href='docExplore?doc_id=AvNir_03,vi'>AvNir_03,vi</a>)</small></small></h2>

tathā hi nodanaṃ rathakarmaṇī'samavāyikāraṇam, tadāruḍhakarmaṇastu nodyasaṃyogaḥ । tayośca sahabhāvāt karmaṇī api yaugapadyena jāyete । tadetat <04> sakalamālocya bhadantadharmottareṇa idamuktam — na cātrāvayavaḥ kriyāvān । avayaveṣu hi kriyāvastu vibhāgo jāyate, kriyāyā vibhāgārambhaṃ prati nirapekṣakāraṇatvāt । tena ca saṃyoge'samavāyikāraṇe nivartite nivartetāvayavidravyamiti ।

<h2 id='04,i'>04,i <small><small>(<a href='docExplore?doc_id=AvNir_04,i'>AvNir_04,i</a>)</small></small></h2>

idamāhuratra kaṇādaśiṣyāḥ — nodanādabhighātād vā jāyamānaḥ kriyāviśeṣo dravyārambhakasaṃyogapratidvandvivibhāgārambhako dṛṣṭaḥ । anyat tu vibhāgamātramārabhate, na tu yathoktaviśeṣam । anyasmin padmasaṃkocavikāśādike karmaṇi avayavasaṃyoganivṛtteradarśanāt । tadvat prayatnajanyasyāpi karmaṇo nāsti saṃyoganivartanasāmarthyam । tato nāsti dravyanivṛttiriti ।

<h2 id='04,ii'>04,ii <small><small>(<a href='docExplore?doc_id=AvNir_04,ii_04,iii'>AvNir_04,ii_04,iii</a>)</small></small></h2>

ayamatra samādhiḥ । ihāvayavini kriyāvati niyamenāvayavairapi kriyāvadbhirbhavitavyam । anyathāvayavasaṃsṛṣṭebhya ākāśadeśebhyo vibhāgo'vayavāsaṃsṛṣṭaiśca saṃyogo'vayavinaḥ kriyāvataḥ syāt । avayavāstu kriyāvirahiṇaḥ pūrvākrāntebhyo nabhodeśebhyo nāpasarpeyuḥ । avayavisamākrāntaiśca deśairnābhisaṃbadhyeran ।

<h2 id='04,iii'>04,iii <small><small></small></small></h2>

na cāvayavisaṃyogavibhāgābhyāmavayavasaṃyogavibhāgau vācyau, kāryasaṃyogavibhāgayoḥ kāraṇasaṃyogavibhāgau prati nimittabhāvānabhyupagamāt । kāraṇasaṃyogavibhāgāveva hi kāryasaṃyogavibhāgāvārabhete ।

<h2 id='04,iv'>04,iv <small><small>(<a href='docExplore?doc_id=AvNir_04,iv_04,v'>AvNir_04,iv_04,v</a>)</small></small></h2>

na ca viparyayaḥ, siddhāntahāniprasaṅgāt । tenāvayavāvayavināṃ pṛthagdeśatvāt <msR_80a> ādhāryādhārabhāvahānau samavāyo'pi na vyavatiṣṭheta । tasmād avayavini kriyāvati avayavāḥ kriyāvantaḥ ityakāmakairapi vaiśeṣikaiḥ idamabhyupeyam । yathā cāvayavikriyāyāmavayavāḥ kriyāvantaḥ, tathā avayaveṣvapi kriyāvatsu tadavayavaiḥ kriyāvadbhirbhāvyamiti । anayā diśā dvyaṇuke kriyāvati tadārambhakau paramāṇū kriyāvantau mantavyau ।

<h2 id='04,v'>04,v <small><small></small></small></h2>

ataścalāvayavasaṃbandhinaścalāḥ paramāṇavaḥ । niṣkriyāvayavasaṃbandhinastu niṣkriyāḥ । paramāṇukriyāyāṃ tadārabdhamapi dvyaṇukadravyaṃ kriyāvat prasajyeta, sarvāvayavakriyāyāḥ kāryakriyāvinābhūtatvāt ।

<05>

<h2 id='05,i'>05,i <small><small>(<a href='docExplore?doc_id=AvNir_05,i'>AvNir_05,i</a>)</small></small></h2>

ekasya paramāṇoḥ kriyā na parasyeti cet ? sakriyaniṣkriyau tarhi paramāṇū parasparaṃ vibhajyamānāvujjhitadravyārambhakasaṃyogau syātām । tataśca dravyanāśaḥ । evaṃ ca dvyaṇukadravyasya kriyāvattve tryaṇuke'pi kriyā syādityanena krameṇa paridṛśyamāno'calaścalaḥ syādavayavaḥ । tasmāt niṣkriyāvayavasaṃbandhino niṣkriyāḥ paramāṇavaḥ calāvayavasaṃbandhibhyaścalebhyo vibhajyamānā dravyārambhakasaṃyogavināśavantaḥ syuḥ । niravayavo hi paramāṇuryamaṇumātranabhodeśamākramya paramāṇvantareṇa saṃyujyate, tato vibhajyamānaḥ kathamanujjhitaparamāṇvantarapratyāsattikaḥ syāt ? sāvayavo hi bhāva ekenāvayavena vastvantarasaṃyukta evāvayavāntaraiścalaiḥ pūrvākrāntān nabhodeśān virahathya deśāntaramākrāmet । niravayaveṣu tvatyantamastamiteyaṃ katheti yuktaṃ dravyanāśaprasaṅgam utpaśyāmaḥ ।

<h2 id='05,ii'>05,ii <small><small>(<a href='docExplore?doc_id=AvNir_05,ii_05,iii'>AvNir_05,ii_05,iii</a>)</small></small></h2>

atha vānyathāyaṃ viruddhadharmasaṃsargaḥ । tathā hyāvṛte ekasmin pāṇyādau sthūlasyāvṛtānāvṛte rūpe yugapadudbhavantī viruddhadharmadvayasaṃyogamasyāvedayataḥ । na cānāvṛtaikarūpa evāyamiti śakyaṃ vaktum, arddhāvaraṇe'pi anāvṛtasya pūrvavad darśanaprasaṅgāt ।

<h2 id='05,iii'>05,iii <small><small></small></small></h2>

tadavayavadarśanāyattopalabdheḥ tadadṛṣṭāvasyādṛṣṭiriti cet ? adṛṣṭireva tarhi asyāstu, na tu dṛṣṭyadṛṣṭī ।

<h2 id='05,iv'>05,iv <small><small>(<a href='docExplore?doc_id=AvNir_05,iv_05,v'>AvNir_05,iv_05,v</a>)</small></small></h2>

nanvastyevāvayavidarśanamavayavāvaraṇe'pīti ko'yaṃ prasaṅgaḥ ? evaṃ tarhi sthūlaḥ prāgvadupalabhyeta ।

<h2 id='05,v'>05,v <small><small></small></small></h2>

idamatrāha kaścit । bhūyo'vayavendriyasannikarṣasahāyo'vayavīndriyasannikarṣaḥ sthūlopalabdhernimittam । na cārddhāvaraṇe bhūyasāmavayavānāmastīndriyasannikarṣaḥ । tato na sthūlagrahaṇamiti ।

<h2 id='05,vi'>05,vi <small><small>(<a href='docExplore?doc_id=AvNir_05,vi_05,vii'>AvNir_05,vi_05,vii</a>)</small></small></h2>

so'pyevaṃ praṣṭavyaḥ । kiṃ sthūlo nāmāvayavino'nyaḥ ? sa eva vānekavyāpī sthūlaḥ ? tatra yadyavayavyeva sthūlaḥ, tadā <msR_80ba> tadgrahaṇe kathaṃ na sthūlagrahaṇamiti cintyam ।

<h2 id='05,vii'>05,vii <small><small></small></small></h2>

atha sthūlatvākhyaḥ parimāṇaviśeṣo guṇaḥ, sa ca dravyādanya eveti cet ? evaṃ tarhi parimāṇarahitametad dravyamupalabhyate । na tvasyānyenānyena <06> parimāṇena yogaḥ । na cāsyānekaparimāṇakalpanāpi sādhvī, yugapat sarveṣāmanupalabdheḥ । na ca dṛśyasya darśananivṛttiryuktā ।

<h2 id='06,i'>06,i <small><small>(<a href='docExplore?doc_id=AvNir_06,i_06,ii'>AvNir_06,i_06,ii</a>)</small></small></h2>

avayavasyaiva tat parimāṇamupalabhyata iti cet ? yadyevaṃ sa eva tarhi avayavaḥ svena parimāṇena saṃbaddhaḥ pratyakṣo'stvāvaraṇakāle nāvayavī ।

<h2 id='06,ii'>06,ii <small><small></small></small></h2>

syādetat । ekārthasamavāyād bhrāntinimittādavayavyevāvayavaparimānena saṃbaddhaḥ pratibhātīti, tadapi na śobhanam । dvayoḥ samaparimāṇayoravayavāvayavinoḥ pratibhāsaprasaṅgaḥ । yasya hi mahato'vayavasya tat parimāṇam, sa tāvat svena parimāṇena saṃbaddhaḥ pratibhāti । avayavinaśca tatparimāṇasaṃbandhapratibhāsābhyupagame dvayoḥ samaparimāṇayoravayavāvayavinoḥ pratibhāsa āsajyate ।

<h2 id='06,iii'>06,iii <small><small>(<a href='docExplore?doc_id=AvNir_06,iii'>AvNir_06,iii</a>)</small></small></h2>

na cāsti yathoktaḥ pratibhāsaḥ । parimāṇarahitaḥ so'vayavaḥ pratibhāsata iti cet ? syādetat । yasyāvayavasya parimāṇenāvayavī saṃbaddhaḥ pratibhāti sa svaṃ parimāṇaṃ parityajyābhātīti । idamapi parimāṇavirahiṇo'vayavasyādṛṣṭeraśakyaṃ kalpayitum । ekārthasamavāyācca bhrāntinimittādalpatarāvayavaparimāṇavānapyavayavī pratibhāseta । na ca bādhakamantareṇa bhrāntirapi śakyā vyavasthāpayitum ।

<h2 id='06,iv'>06,iv <small><small>(<a href='docExplore?doc_id=AvNir_06,iv_06,v'>AvNir_06,iv_06,v</a>)</small></small></h2>

astu tarhi sthūlo'vayava eva pratyakṣaḥ । evamāvaraṇakāle ivānāvaraṇāvasthāyāmapi sthūlataro'vayavaḥ pratyakṣo'stu, paramadhyavartināmavayavānāmindriyasannikarṣābhāve sthūlatamāvayavidarśanānupapatteḥ । syānmataṃ nikhilāvayavadarśana na sthūlapratyakṣakāraṇam, kiṃ tu bhūyo'vayavadarśanamiti ।

<h2 id='06,v'>06,v <small><small></small></small></h2>

idamapi na samyak । abhimukhāvasthitasya hi parvatāderarvācīnāvayavadarśane na tathā sthūlapratipattiḥ, yathā arvākparamadhyavartināṃ darśane । tato na yāvat niravaśeṣāvayavadarśanam, tāvat kathaṃ sthūlatamārthapratipattiḥ syāt ? na cāvayavā arvākparamadhyavartino yugapad dṛśyante । tat kathamavayavī sthūlo dṛśyeta ?

<h2 id='06,vi'>06,vi <small><small>(<a href='docExplore?doc_id=AvNir_06,vi'>AvNir_06,vi</a>)</small></small></h2>

krameṇa diśāmavayavānāṃ pratyakṣīkaraṇe pratyakṣaḥ sthūlo'vayavīti cet ? anyadā tu kaḥ pratyakṣa iti vimṛṣyam । avayava iti cet ? avayavā <07> api paramadhyavartino na yugapad dṛśyanta iti kathaṃ so'pi pratyakṣaḥ syāt ? tadevaṃ nāvayavī nāvayavāḥ pratyakṣā iti na kiñcid dṛśyeteti । tat <msR_81a> siddhamāvṛtānāvṛtarūpaḥ sthūlo'rtha iti ।

<h2 id='07,i'>07,i <small><small>(<a href='docExplore?doc_id=AvNir_07,i'>AvNir_07,i</a>)</small></small></h2>

tathā rāgārāgābhyāṃ virodhaḥ saṃbhāvanīyaḥ । tathā hyekasmin rakte sthūlo'rtho raktārakte rūpe yugapat pratipadyamāno viruddharūpadvayayogamātmanaḥ prakāśayati । nanu avayava eva rakto'vayavī tvaraktaikarūpa eveti । yadyevaṃ rakte'vayave'raktarūpo'vayavī dṛśyeta । na caivam । atha vā rāgadravyasaṃyogo hi raktatvam । avayavasya ca rāgadravyeṇa saṃyoge'vayavino'pi tena bhāvyam, avaśyaṃ hi kāraṇasaṃyoginā kāryamapi saṃyujyata iti samayāt ।

<h2 id='07,ii'>07,ii <small><small>(<a href='docExplore?doc_id=AvNir_07,ii'>AvNir_07,ii</a>)</small></small></h2>

yastvāha — rakta evāvayavī । asti hi kuṅkumārakte paṭāvayave kuṅkumāraktaḥ paṭa iti pratyayaḥ । tato rāgadravyasaṃyukta evāvayavīti tasyāpi varṇāntarānavabhāsaḥ syādavayavinaḥ । rāgadravyaṃ hi pratyāsīdat nijarūpaṃ vastunastirodhatte । svena ca rūpeṇa dravyaṃ saṃbadhnāti । yathā rakto'vayavaḥ tirohitasahajarūpo rāgadravyasamavāyinā rūpeṇa saṃbandhī pratibhāti । avayavinyapi rāgadravyasaṃyogini varṇāntarānavabhāsaprasaṅgo durvāraḥ । tanna rakta evāvayavīti śakyaṃ vaktum ।

<h2 id='07,iii'>07,iii <small><small>(<a href='docExplore?doc_id=AvNir_07,iii_07,iv'>AvNir_07,iii_07,iv</a>)</small></small></h2>

anyastu saṃyogasyāvyāpyavṛttyā samādhatte । sa hyāha, śabda ivāvyāpyavṛttiḥ saṃyogaḥ । tenaikārtho raktaścāraktaśca । so'pyevaṃ paryanuyojyaḥ, kathamavyāpyavṛttiḥ ? yadi hi svāśraye samaveto rūpādivad vyāpyavṛttirevāyam, asamavetaścāvṛttirevāpyadravyeṣviva gandhaḥ ।

<h2 id='07,iv'>07,iv <small><small></small></small></h2>

ekatra saṃyogasya bhāvābhāvāvyāpinī vṛttiriti cet ? syādetat । yathā viruddhāvapi rūparasāvekamāśrayete, tathā saṃyogasyāpyekatra bhāvābhāvau yugapat syātām ।

<h2 id='07,v'>07,v <small><small>(<a href='docExplore?doc_id=AvNir_07,v_08,i'>AvNir_07,v_08,i</a>)</small></small></h2>

aho mohavijṛmbhitam । abhāvo hi bhāvanivṛttirūpaḥ, nāsya bhāvanivṛttiṃ hitvā rūpāntaramīkṣyate । yaśca yannivṛttirūpaḥ sa kathaṃ tasmin satyeva bhavati, bhāve vā tannivṛttirūpatāṃ jahyāt ? tathā hi analaṃ paśyannapi salilārthī tatra pravarteta । jalaviviktasyānalasya darśanāt, jalābhāvasiddheḥ <08> apravṛttiriti cet ? bhavatu anupalambhāt jalābhāvasiddhiḥ, tathāpi jalasattāṃ saṃbhāvayan jalārthī pravarteta ।

<h2 id='08,i'>08,i <small><small></small></small></h2>

nanu tatra yadi jalaṃ syāt, upalabhyeta । kimataḥ ? ato'nupalambhād abhāvo jalasyeti । yadyapyabhyupagataiva jalābhāvasiddhiḥ, tathāpi tadarthinastadbhāvaśaṅkayā pravṛttiḥ syāt । yugapadekatra saṃyogasya bhāvābhāvau dṛśyete । tenaivaṃ kalpayāmo na svecchayā ।

<h2 id='08,ii'>08,ii <small><small>(<a href='docExplore?doc_id=AvNir_08,ii_08,iii'>AvNir_08,ii_08,iii</a>)</small></small></h2>

nanu kimabhāvo bhāvapratiṣedhātmakaḥ pratīyate, anyathā vā ? tatra bhāvanivṛttirūpe <msR_81ba> 'bhāve siddhe kathaṃ bhāvopalabdhirna bhrāntā syāt ? bhāvāpratiṣedhātmakaśca nābhāvaḥ । nāmamātraṃ tu syāt । na ca nāmamātrādarthasya tathābhāvaḥ । rūparasayostu na parasparanivṛttī rūpamiti kathaṃ tadudāharaṇamiha śobheta ? na ca rūparasayorekatra samavāyo'smābhiranumanyate । śabdo'pyevamevāvyāpyavṛttirasiddhaḥ । sa kathaṃ prakṛtasaṃśayanivṛttaye kalpyeteti ? alaṃ bahulāpitayā ।

<h2 id='08,iii'>08,iii <small><small></small></small></h2>

atha vā sthūlo'rthastadataddeśaḥ pratīyate । tadataddeśayośca parasparābhāvāvyabhicāranimitto'sti virodhaḥ । ato viruddhadharmasaṃsargaḥ sthūlasya ।

<h2 id='08,iv'>08,iv <small><small>(<a href='docExplore?doc_id=AvNir_08,iv'>AvNir_08,iv</a>)</small></small></h2>

syādetat । kathaṃ tadataddeśayoḥ parasparābhāvāvyabhicāraḥ ? ucyate, iha tāvadekasmin deśe paricchidyamāne tādrūpyapracyutirasya vyavacchidyate, tadavyavacchede tatparicchedābhāvaprasakteḥ । pracyutivacca pracyutimadapi deśāntaraṃ vyavacchidyate । yadi hi paricchidyamāno deśāntarasvabhāvo bhavet, tadā tadrūpa evopalabdho bhavet । deśāntararūpaṃ tu virahayya svena rūpeṇa prakāśamāno deśo deśāntarāsaṃsṛṣṭa ityavasīyate । yathā ca deśasya deśāntarāsaṃsargaḥ, tathā tenādhārabhūtena deśena yad vyāptaṃ rūpaṃ tadapi deśāntarasaṃsargādavacchinnaṃ bhavati । kathaṃ hi tena deśena vyāptaṃ rūpaṃ tadabhāvavati deśāntare varteta, yathā ekena deśena vyāpto ghaṭo na deśāntare vartate ?

<h2 id='08,v'>08,v <small><small>(<a href='docExplore?doc_id=AvNir_08,v_09,i'>AvNir_08,v_09,i</a>)</small></small></h2>

deśāntare'nupalambhādapravṛttiriti cet ? viprakṛṣṭe deśāntare kathamasyābhāvaḥ pratipattavyaḥ ? tasmādidamakāmakenāpi vācyam, yaduta ekadeśavyāptaṃ rūpaṃ na deśāntare vartata iti, tasya tena vyāpanaprasaṅgāt ।

<09>

<h2 id='09,i'>09,i <small><small></small></small></h2>

tadabhāvati deśāntare vartamāno'pi tena deśena vyāpyeta । na ca vyāptirasya śakyāvasātum, bhāgāntarāsaṃbhavāt ।

<h2 id='09,ii'>09,ii <small><small>(<a href='docExplore?doc_id=AvNir_09,ii'>AvNir_09,ii</a>)</small></small></h2>

etena tannirastaṃ yadāha kaścit — yathaiko bhāvastadataddeśaṃ janayanna virudhyata iti, tadapi na prakṛtānurūpam । tathā hi bhāvābhāvāveva parasparaparihāreṇa viruddhau na vastunī । vastunostu parasparābhāvāvyabhicāreṇa virodhaḥ । tena yadeva vastu vastvantarapracyutimat, tadeva tena viruddham ।

<h2 id='09,iii'>09,iii <small><small>(<a href='docExplore?doc_id=AvNir_09,iii'>AvNir_09,iii</a>)</small></small></h2>

na caikakāryanirvartanaśaktiḥ kāryāntaraśaktyabhāvāvyabhicāriṇī । anupalambho hi vastuno vastvantarābhāvāvyabhicāraṃ sādhayati । ekakāryanirvartanaśaktimati ca rūpe gṛhyamāṇe kāryāntaranirvarttanaśaktirapi paricchidyata iti kathaṃ tadabhāvaḥ ? ekadeśasaṃbaddhaṃ tu rūpaṃ deśāntarasaṃsargirūpaparihāreṇopalabhyamānaṃ tadabhāvāvyabhicāri tena viruddham । yathātyantasadṛśorvastunoryugapad <msR_82a> upalabhyamānayoḥ satyapi cākārabhede dūrādanupalakṣyamāṇabhedayordeśabhedamātranimittakaṃ pratyakṣāvasitaṃ virodhamāśritya bhedo'vasthāpyate ।

<h2 id='09,iv'>09,iv <small><small>(<a href='docExplore?doc_id=AvNir_09,iv'>AvNir_09,iv</a>)</small></small></h2>

yastvāha — yathaikaṃ cakṣurvijñānaṃ bhinneṣu cakṣurādiṣu vartate tadadhīnotpādatayā, tathānyo'pi bhinnadeśanivṛttirna bhetsyata iti, so'pi deśabhedanimitte virodhe avasthāpyamāne vastunaḥ kāraṇabhedanimittaṃ virodhamāsañjayan na naipuṇyamātmano nivedayati । na hi vijñānasya deśo'sti kaścit, amūrtatvāt ।

<h2 id='09,v'>09,v <small><small>(<a href='docExplore?doc_id=AvNir_09,v_10,i'>AvNir_09,v_10,i</a>)</small></small></h2>

syādetat । yathā deśabhedanimitto virodhaḥ, tathā kāraṇabhedanimitto'pi syāt । ko hi vastuto viśeṣaḥ kāraṇabhedād deśabhedasyeti ?

<h2 id='09,vi'>09,vi <small><small></small></small></h2>

uktamiha । parasparābhāvāvyabhicāranimitto vastūnāmasti virodhaḥ । sa deśabhede saṃnidhīyate, na kāraṇabhede । deśabhedavatī hi rūpe'nyonyaparihāreṇopalabhyamāne parasparābhāvāvyabhicāriṇī bhavato na kāraṇabhedavatī ।

<10>

<h2 id='10,i'>10,i <small><small></small></small></h2>

tadevaṃ kamparāgāvaraṇabhāvābhāvakṛte deśabhedanibandhane ca caturthe viruddhadharmasaṃsarge'vayaviviṣaye vyavasthāpite pakṣadharmatvaṃ siddhaṃ hetoḥ । adhunā vyāptirevāsya svasādhyena samarthanīyā ।

<h2 id='10,ii'>10,ii <small><small>(<a href='docExplore?doc_id=AvNir_10,ii_10,iv'>AvNir_10,ii_10,iv</a>)</small></small></h2>

iha viruddhadharmasaṃsargavirahamātranibandhano'bhedavyavahāro vastūnāṃ dṛṣṭaḥ ahetorayogāt, nimittāntarasya cādarśanāt । tato viruddhadharmasaṃsarge'pi bhavannabhedavyavahāro vyāpakaṃ nimittatvaṃ jahyāt । tato vyāpakānupalabdhyā tasmād vyāvṛtto viruddhadharmaviraheṇa vyāpyate । tadviruddhaśca viruddhadharmasaṃsargaḥ । teneyaṃ vyāpakaviruddhopalabdhibhūmikā ।

<h2 id='10,iii'>10,iii <small><small></small></small></h2>

evaṃ prasādhite'syāstrairūpye'siddhaviruddhānaikāntikā doṣā nāvakāśaṃ labhanta iti ।

<h2 id='10,iv'>10,iv <small><small></small></small></h2>

	evaṃ mayā bahuṣu durmatinirmiteṣu 
	pratyuddhṛteṣu khalu dūṣaṇakaṇṭakeṣu /
	ācāryanītipatha eva viśodhito'yam
	utsārya matsaramanena janaḥ prayātu //

<॥ samāptaṃ cedamavayavinirākaraṇamiti ॥></div>