<div><h1 id='1.1'>1.1</h1>

<h2 id='1.1.1'>1.1.1 <small><small>(<a href='docExplore?doc_id=NS_1.1.1_1.1.4'>NS_1.1.1_1.1.4</a>)</small></small></h2>	pramāṇaprameyasaṃśayaprayojanadṛṣṭāntasiddhāntāvayavatarkanirṇayavādajalpavitaṇḍāhetvābhāsacchalajātinigrahasthānānāṃ tattvajñānān niḥśreyasādhigamaḥ //
<h2 id='1.1.2'>1.1.2 <small><small></small></small></h2>	duḥkhajanmapravṛttidoṣamithyājñānām uttarottarāpāye tadanantarāpāyād apavargaḥ //
<h2 id='1.1.3'>1.1.3 <small><small></small></small></h2>	pratyakṣānumānopamānaśabdāḥ pramāṇāni //
<h2 id='1.1.4'>1.1.4 <small><small></small></small></h2>	indriyārthasannikarṣottpannaṃ jñānam avyapadeśyam avyabhicāri vyavasāyātmakaṃ pratyakṣam //
<h2 id='1.1.5'>1.1.5 <small><small>(<a href='docExplore?doc_id=NS_1.1.5_1.1.10'>NS_1.1.5_1.1.10</a>)</small></small></h2>	atha tatpūrvakaṃ trividham anumānaṃ pūrvavac cheṣavat sāmānyato dṛṣṭaṃ ca //
<h2 id='1.1.6'>1.1.6 <small><small></small></small></h2>	prasiddhasādharmyāt sādhyasādhanam upamānam //
<h2 id='1.1.7'>1.1.7 <small><small></small></small></h2>	āptopadeśaḥ śabdaḥ //
<h2 id='1.1.8'>1.1.8 <small><small></small></small></h2>	sa dvividho dṛṣṭādṛṣṭārthatvāt //
<h2 id='1.1.9'>1.1.9 <small><small></small></small></h2>	ātmaśarīrendriyārthabuddhimanaḥpravṛttidoṣapretyabhāvaphaladuḥkhāpavargās tu prameyam //
<h2 id='1.1.10'>1.1.10 <small><small></small></small></h2>	icchādveṣaprayatnasukhaduḥkhajñānāny ātmano liṅgam iti //
<h2 id='1.1.11'>1.1.11 <small><small>(<a href='docExplore?doc_id=NS_1.1.11_1.1.17'>NS_1.1.11_1.1.17</a>)</small></small></h2>	ceṣṭendriyārthāśrayaḥ śarīram //
<h2 id='1.1.12'>1.1.12 <small><small></small></small></h2>	ghrāṇarasanacakṣustvakśrotrāṇīndriyāṇi bhūtebhyaḥ //
<h2 id='1.1.13'>1.1.13 <small><small></small></small></h2>	pṛthivy āpas tejo vāyur ākāśam iti bhūtāni //
<h2 id='1.1.14'>1.1.14 <small><small></small></small></h2>	gandharasarūpasparśaśabdāḥ pṛthivyādiguṇās tadarthāḥ //
<h2 id='1.1.15'>1.1.15 <small><small></small></small></h2>	buddhir upalabdhir jñānam ity anarthāntaram //
<h2 id='1.1.16'>1.1.16 <small><small></small></small></h2>	yupagajjñānānutpattir manaso liṅgam //
<h2 id='1.1.17'>1.1.17 <small><small></small></small></h2>	pravṛttir vāgbuddhiśarīrārambhaḥ //
<h2 id='1.1.18'>1.1.18 <small><small>(<a href='docExplore?doc_id=NS_1.1.18_1.1.24'>NS_1.1.18_1.1.24</a>)</small></small></h2>	pravartanālakṣaṇā doṣāḥ //
<h2 id='1.1.19'>1.1.19 <small><small></small></small></h2>	punarutpattiḥ pretyabhāvaḥ //
<h2 id='1.1.20'>1.1.20 <small><small></small></small></h2>	pravṛttidoṣajanito 'rthaḥ phalam //
<h2 id='1.1.21'>1.1.21 <small><small></small></small></h2>	bādhanālakṣaṇaṃ duḥkham //
<h2 id='1.1.22'>1.1.22 <small><small></small></small></h2>	tadatyantavimokṣo 'pavargaḥ //
<h2 id='1.1.23'>1.1.23 <small><small></small></small></h2>	samānānekadharmopapatter vipratipatter upalabdhyanupalabdhyavyavasthātaś ca viśeṣāpekṣo vimarśaḥ saṃśayaḥ //
<h2 id='1.1.24'>1.1.24 <small><small></small></small></h2>	yam artham adhikṛtya pravartate tat prayojanam //
<h2 id='1.1.25'>1.1.25 <small><small>(<a href='docExplore?doc_id=NS_1.1.25_1.1.29'>NS_1.1.25_1.1.29</a>)</small></small></h2>	laukikaparīkṣakāṇāṃ yasminn arthe buddhisāmyaṃ sa dṛṣṭānataḥ //
<h2 id='1.1.26'>1.1.26 <small><small></small></small></h2>	tantrādhikaraṇābhyupagamasaṃsthitiḥ siddhāntaḥ //
<h2 id='1.1.27'>1.1.27 <small><small></small></small></h2>	sa caturvidhaḥ sarvatantrapratitantrādhikaraṇābhyupagamasaṃsthityarthāntarabhāvāt //
<h2 id='1.1.28'>1.1.28 <small><small></small></small></h2>	sarvatantrāviruddhas tantre 'dhikṛto 'rthaḥ sarvatantrasiddhāntaḥ //
<h2 id='1.1.29'>1.1.29 <small><small></small></small></h2>	samānatantrasiddhaḥ pratantrāsiddhaḥ pratitantrasiddhāntaḥ //
<h2 id='1.1.30'>1.1.30 <small><small>(<a href='docExplore?doc_id=NS_1.1.30_1.1.41'>NS_1.1.30_1.1.41</a>)</small></small></h2>	yatsiddhāv anyaprakaraṇasiddhiḥ so 'dhikaraṇasiddhāntaḥ //
<h2 id='1.1.31'>1.1.31 <small><small></small></small></h2>	aparīkṣitābhyupagamāt tadviśeṣaparīkṣaṇam abhyupagamasiddhāntaḥ //
<h2 id='1.1.32'>1.1.32 <small><small></small></small></h2>	pratijñāhetūdāharaṇopanayanigamanāny avayavāḥ //
<h2 id='1.1.33'>1.1.33 <small><small></small></small></h2>	sādhyanirdeśaḥ pratijñā //
<h2 id='1.1.34'>1.1.34 <small><small></small></small></h2>	udāharaṇasādharmyāt sādhyasādhanaṃ hetuḥ //
<h2 id='1.1.35'>1.1.35 <small><small></small></small></h2>	tathā vaidharmyāt //
<h2 id='1.1.36'>1.1.36 <small><small></small></small></h2>	sādhyasādharmyāt taddharmabhāvī dṛṣṭānta udāharaṇam //
<h2 id='1.1.37'>1.1.37 <small><small></small></small></h2>	tadviparyayād vā viparītam //
<h2 id='1.1.38'>1.1.38 <small><small></small></small></h2>	udāharaṇāpekṣas tathety upasaṃhāro na tatheti vā sādhyasyopanayaḥ //
<h2 id='1.1.39'>1.1.39 <small><small></small></small></h2>	hetvapadeśāt pratijñāyāḥ punarvacanaṃ nigamanam //
<h2 id='1.1.40'>1.1.40 <small><small></small></small></h2>	avijñātatattve 'rthe kāraṇopapattitas tattvajñānārtham ūhas tarkaḥ //
<h2 id='1.1.41'>1.1.41 <small><small></small></small></h2>	vimṛśya pakṣapratipakṣābhyām arthāvadhāraṇaṃ nirṇayaḥ //

<h1 id='1.2'>1.2</h1>

<h2 id='1.2.1'>1.2.1 <small><small>(<a href='docExplore?doc_id=NS_1.2.1_1.2.5'>NS_1.2.1_1.2.5</a>)</small></small></h2>	pramāṇatarkasādhanopālambhaḥ siddhāntāviruddhaḥ pañcāvayavopapannaḥ pakṣapratipakṣaparigraho vādaḥ //
<h2 id='1.2.2'>1.2.2 <small><small></small></small></h2>	yathoktopapannaś chalajātinigrahasthānasādhanopālambho jalpaḥ //
<h2 id='1.2.3'>1.2.3 <small><small></small></small></h2>	sa pratipakṣasthāpanāhīno vitaṇḍā //
<h2 id='1.2.4'>1.2.4 <small><small></small></small></h2>	savyabhicāraviruddhaprakaraṇasamasādhyasamakālātītā hetvābhāsāḥ //
<h2 id='1.2.5'>1.2.5 <small><small></small></small></h2>	anaikāntikaḥ savyabhicāraḥ //
<h2 id='1.2.6'>1.2.6 <small><small>(<a href='docExplore?doc_id=NS_1.2.6_1.2.11'>NS_1.2.6_1.2.11</a>)</small></small></h2>	siddhāntam abhyupetya tadvirodhī viruddhaḥ //
<h2 id='1.2.7'>1.2.7 <small><small></small></small></h2>	yasmāt prakaraṇacintā sa nirṇayārtham apadiṣṭaḥ prakaraṇasamaḥ //
<h2 id='1.2.8'>1.2.8 <small><small></small></small></h2>	sādhyāviśiṣṭaḥ sādhyatvāt sādhyasamaḥ //
<h2 id='1.2.9'>1.2.9 <small><small></small></small></h2>	kālātyayāpadiṣṭaḥ kālātītaḥ //
<h2 id='1.2.10'>1.2.10 <small><small></small></small></h2>	vacanavighāto 'rthavikalpopapattyā chalam //
<h2 id='1.2.11'>1.2.11 <small><small></small></small></h2>	tat trividhaṃ vākchalaṃ sāmānyacchalam upacāracchalam ceti //
<h2 id='1.2.12'>1.2.12 <small><small>(<a href='docExplore?doc_id=NS_1.2.12_1.2.20'>NS_1.2.12_1.2.20</a>)</small></small></h2>	aviśeṣābhihite 'rthe vaktur abhiprāyād arthāntarakalpanā vākchalam //
<h2 id='1.2.13'>1.2.13 <small><small></small></small></h2>	sambhavato 'rthasyātisāmānyayogād asambhūtārthakalpanā sāmānyacchalam //
<h2 id='1.2.14'>1.2.14 <small><small></small></small></h2>	dharmavikalpanirdeśe 'rthasadbhāvapratiṣedha upacāracchalam //
<h2 id='1.2.15'>1.2.15 <small><small></small></small></h2>	vākchalam evopacāracchalaṃ tadaviśeṣāt //
<h2 id='1.2.16'>1.2.16 <small><small></small></small></h2>	na tadarthāntarabhāvāt //
<h2 id='1.2.17'>1.2.17 <small><small></small></small></h2>	aviṣeṣe vā kiñcit sādharmyād ekacchalaprasaṅaḥ //
<h2 id='1.2.18'>1.2.18 <small><small></small></small></h2>	sādharmyavaidharmyābhyāṃ pratyavasthānaṃ jātiḥ //
<h2 id='1.2.19'>1.2.19 <small><small></small></small></h2>	vipratipattir apratipattiś ca nigrahasthānam //
<h2 id='1.2.20'>1.2.20 <small><small></small></small></h2>	tadvikalpāj jātinigrahasthānabahutvam //

<h1 id='2.1'>2.1</h1>

<h2 id='2.1.1'>2.1.1 <small><small>(<a href='docExplore?doc_id=NS_2.1.1_2.1.6'>NS_2.1.1_2.1.6</a>)</small></small></h2>	samānānekadharmādhyavasāyād anyataradharmādhyavasāyād vā na saṃśayaḥ //
<h2 id='2.1.2'>2.1.2 <small><small></small></small></h2>	vipratipattyavyavasthādhyavasāyāc ca //
<h2 id='2.1.3'>2.1.3 <small><small></small></small></h2>	vipratipattau ca sampratipatteḥ //
<h2 id='2.1.4'>2.1.4 <small><small></small></small></h2>	avyavasthātmani vyavasthitatvāc cāvyavasthāyāḥ //
<h2 id='2.1.5'>2.1.5 <small><small></small></small></h2>	tathātyantasaṃśayas taddharmasātatyopapatteḥ //
<h2 id='2.1.6'>2.1.6 <small><small></small></small></h2>	yathoktādhyavasāyād eva tadaviśeṣāpekṣāt saṃśaye nāsaṃśayo nātyantasaṃśayo vā //
<h2 id='2.1.7'>2.1.7 <small><small>(<a href='docExplore?doc_id=NS_2.1.7_2.1.12'>NS_2.1.7_2.1.12</a>)</small></small></h2>	yathra saṃśayas tatraivam uttarottaraprasaṅgaḥ //
<h2 id='2.1.8'>2.1.8 <small><small></small></small></h2>	pratyakṣādīnām aprāmāṇyaṃ traikālyāsiddheḥ //
<h2 id='2.1.9'>2.1.9 <small><small></small></small></h2>	pūrvaṃ hi pramāṇasiddhau nendriyārthasannikarṣāt pratyakṣotpattiḥ //
<h2 id='2.1.10'>2.1.10 <small><small></small></small></h2>	paścāt siddhau na pramāṇebhyaḥ prameyasiddhiḥ //
<h2 id='2.1.11'>2.1.11 <small><small></small></small></h2>	yugapatsiddhau pratyarthaniyatatvāt kramavṛttitvābhāvo buddhīnām //
<h2 id='2.1.12'>2.1.12 <small><small></small></small></h2>	traikālyāsiddheḥ pratiṣedhānupapattiḥ //
<h2 id='2.1.13'>2.1.13 <small><small>(<a href='docExplore?doc_id=NS_2.1.13_2.1.18'>NS_2.1.13_2.1.18</a>)</small></small></h2>	sarvapramāṇapratiṣedhāc ca pratiṣedhānupapattiḥ //
<h2 id='2.1.14'>2.1.14 <small><small></small></small></h2>	tatprāmāṇye vā na sarvapramāṇavipratiṣedhaḥ //
<h2 id='2.1.15'>2.1.15 <small><small></small></small></h2>	traikālyāpratiṣedhaś ca śabdād ātodyasiddhivat tatsiddheḥ //
<h2 id='2.1.16'>2.1.16 <small><small></small></small></h2>	prameyā ca tulāprāmāṇyavat //
<h2 id='2.1.17'>2.1.17 <small><small></small></small></h2>	pramāṇataḥ siddheḥ pramāṇānāṃ pramāṇāntarasiddhiprasaṅgaḥ //
<h2 id='2.1.18'>2.1.18 <small><small></small></small></h2>	tadvinivṛtter vā pramāṇasiddhivat prameyasiddhiḥ //
<h2 id='2.1.19'>2.1.19 <small><small>(<a href='docExplore?doc_id=NS_2.1.19_2.1.25'>NS_2.1.19_2.1.25</a>)</small></small></h2>	na pradīpaprakāśasiddhivat tatsiddheḥ //
<h2 id='2.1.20'>2.1.20 <small><small></small></small></h2>	kvacin nivṛttidarśanād anivṛttidarśanāc ca kvacid anekāntaḥ //
<h2 id='2.1.21'>2.1.21 <small><small></small></small></h2>	pratyakṣalakṣaṇānupapattir asamagravacanāt //
<h2 id='2.1.22'>2.1.22 <small><small></small></small></h2>	nātmamanasoḥ sannikarṣābhāve pratyakṣotpattiḥ //
<h2 id='2.1.23'>2.1.23 <small><small></small></small></h2>	digdeśakālākāśeṣv apy evaṃ prasaṅgaḥ //
<h2 id='2.1.24'>2.1.24 <small><small></small></small></h2>	jñānaliṅgatvād ātmano nānavarodhaḥ //
<h2 id='2.1.25'>2.1.25 <small><small></small></small></h2>	tadayaugapadyaliṅgatvāc ca na manasaḥ //
<h2 id='2.1.26'>2.1.26 <small><small>(<a href='docExplore?doc_id=NS_2.1.26_2.1.32'>NS_2.1.26_2.1.32</a>)</small></small></h2>	pratyakṣanimittatvāc cendriyārthayoḥ sannikarṣasya svaśabdena vacanam //
<h2 id='2.1.27'>2.1.27 <small><small></small></small></h2>	suptavyāsaktamanasāṃ cendriyārthayoḥ sannikarṣanimittatvāt //
<h2 id='2.1.28'>2.1.28 <small><small></small></small></h2>	taiś cāpadeśo jñānaviśeṣāṇām //
<h2 id='2.1.29'>2.1.29 <small><small></small></small></h2>	vyāhatatvād ahetuḥ //
<h2 id='2.1.30'>2.1.30 <small><small></small></small></h2>	nārthaviśeṣaprābalyāt //
<h2 id='2.1.31'>2.1.31 <small><small></small></small></h2>	pratyakṣam anumānam ekadeśagrahaṇād upalabdheḥ //
<h2 id='2.1.32'>2.1.32 <small><small></small></small></h2>	na, pratyakṣeṇa yāvat tāvad apy upalambhāt //
<h2 id='2.1.33'>2.1.33 <small><small>(<a href='docExplore?doc_id=NS_2.1.33_2.1.39'>NS_2.1.33_2.1.39</a>)</small></small></h2>	sādhyatvād avayavini sandehaḥ //
<h2 id='2.1.34'>2.1.34 <small><small></small></small></h2>	sarvāgrahaṇam avayavyasiddheḥ //
<h2 id='2.1.35'>2.1.35 <small><small></small></small></h2>	dhāraṇākarṣaṇopapatteś ca //
<h2 id='2.1.36'>2.1.36 <small><small></small></small></h2>	senāvanavat grahaṇam iti cen nātīndriyatvād aṇūnām //
<h2 id='2.1.37'>2.1.37 <small><small></small></small></h2>	rodhopaghātasādṛśyebhyo vyabhicārād anumānam apramāṇam //
<h2 id='2.1.38'>2.1.38 <small><small></small></small></h2>	naikadeśatrāsasādṛśyebhyo 'rthāntarabhāvāt //
<h2 id='2.1.39'>2.1.39 <small><small></small></small></h2>	vartamānābhāvaḥ patataḥ patitapatitavyakālopapatteḥ //
<h2 id='2.1.40'>2.1.40 <small><small>(<a href='docExplore?doc_id=NS_2.1.40_2.1.45'>NS_2.1.40_2.1.45</a>)</small></small></h2>	tayor apy abhāvo vartamānābhāve tadapekṣatvāt //
<h2 id='2.1.41'>2.1.41 <small><small></small></small></h2>	nātītānāgatayor itaretarāpekṣā siddhiḥ //
<h2 id='2.1.42'>2.1.42 <small><small></small></small></h2>	vartamānābhāve sarvāgrahaṇaṃ pratyakṣānupapatteḥ //
<h2 id='2.1.43'>2.1.43 <small><small></small></small></h2>	kṛtatākartavyatopapattes tūbhayathā grahaṇam //
<h2 id='2.1.44'>2.1.44 <small><small></small></small></h2>	atyantaprāyaikadeśasādharmyād upamānasiddhiḥ //
<h2 id='2.1.45'>2.1.45 <small><small></small></small></h2>	prasiddhasādharmyād upamānasiddher yathoktadoṣānupapattiḥ //
<h2 id='2.1.46'>2.1.46 <small><small>(<a href='docExplore?doc_id=NS_2.1.46_2.1.53'>NS_2.1.46_2.1.53</a>)</small></small></h2>	pratyakṣeṇāpratyakṣasiddheḥ //
<h2 id='2.1.47'>2.1.47 <small><small></small></small></h2>	nāpratyakṣe gavaye pramāṇārtham upamānasya paśyāmaḥ //
<h2 id='2.1.48'>2.1.48 <small><small></small></small></h2>	tathety upasaṃhārād upamānasiddher nāviśeṣaḥ //
<h2 id='2.1.49'>2.1.49 <small><small></small></small></h2>	śabdo 'numānam arthasyānupalabdher anumeyatvāt //
<h2 id='2.1.50'>2.1.50 <small><small></small></small></h2>	upalabdher advipravṛttitvāt //
<h2 id='2.1.51'>2.1.51 <small><small></small></small></h2>	sambandhāc ca //
<h2 id='2.1.52'>2.1.52 <small><small></small></small></h2>	āptopadeśasāmarthyāc chabdād arthasampratyayaḥ //
<h2 id='2.1.53'>2.1.53 <small><small></small></small></h2>	pūraṇapradāhapāṭanānupalabdheś ca sambandhābhāvaḥ //
<h2 id='2.1.54'>2.1.54 <small><small>(<a href='docExplore?doc_id=NS_2.1.54_2.1.68'>NS_2.1.54_2.1.68</a>)</small></small></h2>	śabdārthavyavasthānād apratiṣedhaḥ //
<h2 id='2.1.55'>2.1.55 <small><small></small></small></h2>	na sāmāyikatvāc chabdārthasampratyayasya //
<h2 id='2.1.56'>2.1.56 <small><small></small></small></h2>	jātiviśeṣe cāniyamāt //
<h2 id='2.1.57'>2.1.57 <small><small></small></small></h2>	tadaprāmāṇyam anṛtavyāghātapunaruktadoṣebhyaḥ //
<h2 id='2.1.58'>2.1.58 <small><small></small></small></h2>	na karmakartṛsādhanavaiguṇyāt //
<h2 id='2.1.59'>2.1.59 <small><small></small></small></h2>	abhyupetya kālabhede doṣavacanāt //
<h2 id='2.1.60'>2.1.60 <small><small></small></small></h2>	anuvādopapatteś ca //
<h2 id='2.1.61'>2.1.61 <small><small></small></small></h2>	vākyavibhāgasya cārthagrahaṇāt //
<h2 id='2.1.62'>2.1.62 <small><small></small></small></h2>	vidhyarthavādānuvādavacanaviniyogāt //
<h2 id='2.1.63'>2.1.63 <small><small></small></small></h2>	vidhir vidhāyakaḥ //
<h2 id='2.1.64'>2.1.64 <small><small></small></small></h2>	stutir nindā parakṛtiḥ purākalpa ity arthavādaḥ //
<h2 id='2.1.65'>2.1.65 <small><small></small></small></h2>	vidhivihitasyānuvacanam anuvādaḥ //
<h2 id='2.1.66'>2.1.66 <small><small></small></small></h2>	nānuvādapunaruktayor viśeṣaḥ śabdābhyāsopapatteḥ //
<h2 id='2.1.67'>2.1.67 <small><small></small></small></h2>	śīghrataragamanopadeśavad abhyāsān nāviśeṣaḥ //
<h2 id='2.1.68'>2.1.68 <small><small></small></small></h2>	mantrāyurvedaprāmāṇyavac ca tatprāmāṇyam āptaprāmāṇyāt //

<h1 id='2.2'>2.2</h1>

<h2 id='2.2.1'>2.2.1 <small><small>(<a href='docExplore?doc_id=NS_2.2.1_2.2.6'>NS_2.2.1_2.2.6</a>)</small></small></h2>	na catuṣṭvam aitihyārthāpattisambhavābhāvaprāmāṇyāt //
<h2 id='2.2.2'>2.2.2 <small><small></small></small></h2>	śabda aitihyānarthāntarabhāvād anumāne 'rthāpattisambhavābhāvānarthāntarabhāvāc cāpratiṣedhaḥ //
<h2 id='2.2.3'>2.2.3 <small><small></small></small></h2>	arthāpattir apramāṇam anaikāntikatvāt //
<h2 id='2.2.4'>2.2.4 <small><small></small></small></h2>	anarthāpattāv arthāpattyabhimānāt //
<h2 id='2.2.5'>2.2.5 <small><small></small></small></h2>	pratiṣedhāprāmāṇyaṃ cānaikāntikatvāt //
<h2 id='2.2.6'>2.2.6 <small><small></small></small></h2>	tatprāmāṇye vā nārthāpattyaprāmāṇyam //
<h2 id='2.2.7'>2.2.7 <small><small>(<a href='docExplore?doc_id=NS_2.2.7_2.2.13'>NS_2.2.7_2.2.13</a>)</small></small></h2>	nābhāvaprāmāṇyaṃ prameyāsiddheḥ //
<h2 id='2.2.8'>2.2.8 <small><small></small></small></h2>	lakṣiteṣv alakṣaṇalakṣitatvād alakṣitānāṃ tatprameyasiddheḥ //
<h2 id='2.2.9'>2.2.9 <small><small></small></small></h2>	asaty arthe nābhāva iti cen nānyalakṣaṇopapatteḥ //
<h2 id='2.2.10'>2.2.10 <small><small></small></small></h2>	tatsiddher alakṣiteṣv ahetuḥ //
<h2 id='2.2.11'>2.2.11 <small><small></small></small></h2>	na lakṣaṇāvasthitāpekṣasiddheḥ //
<h2 id='2.2.12'>2.2.12 <small><small></small></small></h2>	prāg utpatter abhāvopapatteś ca //
<h2 id='2.2.13'>2.2.13 <small><small></small></small></h2>	ādhimattvād aindriyakatvāt kṛtakavad upacārāc ca //
<h2 id='2.2.14'>2.2.14 <small><small>(<a href='docExplore?doc_id=NS_2.2.14_2.2.19'>NS_2.2.14_2.2.19</a>)</small></small></h2>	na ghaṭābhāvasāmānyanityatvān nityeṣv apy anityavad upacārāc ca //
<h2 id='2.2.15'>2.2.15 <small><small></small></small></h2>	tattvabhāktayor nānātvasya vibhāgād avyabhicāraḥ //
<h2 id='2.2.16'>2.2.16 <small><small></small></small></h2>	santānānumānaviśeṣaṇāt //
<h2 id='2.2.17'>2.2.17 <small><small></small></small></h2>	kāraṇadravyasya pradeśaśabdenābhidhānāt //
<h2 id='2.2.18'>2.2.18 <small><small></small></small></h2>	prāg uccāraṇād anupalabdher āvaraṇādyanupalabdheś ca //
<h2 id='2.2.19'>2.2.19 <small><small></small></small></h2>	tadanupalabdher anupalambhād āvaraṇopapattiḥ //
<h2 id='2.2.20'>2.2.20 <small><small>(<a href='docExplore?doc_id=NS_2.2.20_2.2.28'>NS_2.2.20_2.2.28</a>)</small></small></h2>	anupalambhād apy anupalabdhisadbhāvān nāvaraṇānupapattir anupalambhāt //
<h2 id='2.2.21'>2.2.21 <small><small></small></small></h2>	anupalambhātmakatvād anupalabdher ahetuḥ //
<h2 id='2.2.22'>2.2.22 <small><small></small></small></h2>	asparśatvāt //
<h2 id='2.2.23'>2.2.23 <small><small></small></small></h2>	na karmānityatvāt //
<h2 id='2.2.24'>2.2.24 <small><small></small></small></h2>	nāṇunityatvāt //
<h2 id='2.2.25'>2.2.25 <small><small></small></small></h2>	sampradānāt //
<h2 id='2.2.26'>2.2.26 <small><small></small></small></h2>	tadantarālānupalabdher ahetuḥ //
<h2 id='2.2.27'>2.2.27 <small><small></small></small></h2>	adhyāpanād apratiṣedhaḥ //
<h2 id='2.2.28'>2.2.28 <small><small></small></small></h2>	ubhayoḥ pakṣayor anyatarasyādhyāpanād apratiṣedhaḥ //
<h2 id='2.2.29'>2.2.29 <small><small>(<a href='docExplore?doc_id=NS_2.2.29_2.2.36'>NS_2.2.29_2.2.36</a>)</small></small></h2>	abhyāsāt //
<h2 id='2.2.30'>2.2.30 <small><small></small></small></h2>	nānyatve 'py abhyāsasyopacārāt //
<h2 id='2.2.31'>2.2.31 <small><small></small></small></h2>	anyad anyasmād ananyatvād ananyad ity anyatābhāvaḥ //
<h2 id='2.2.32'>2.2.32 <small><small></small></small></h2>	tadabhāve nāsty ananyatā tayor itaretarāpekṣasiddheḥ //
<h2 id='2.2.33'>2.2.33 <small><small></small></small></h2>	vināśakāraṇānupalabdheḥ //
<h2 id='2.2.34'>2.2.34 <small><small></small></small></h2>	aśravaṇakāraṇānupalabdheḥ satataśravaṇaprasaṅgaḥ //
<h2 id='2.2.35'>2.2.35 <small><small></small></small></h2>	upalabhyamāne cānupalabdher asattvād anapadeśaḥ //
<h2 id='2.2.36'>2.2.36 <small><small></small></small></h2>	pāṇinimittapraśleṣāc chabdābhāve nānupalabdhiḥ //
<h2 id='2.2.37'>2.2.37 <small><small>(<a href='docExplore?doc_id=NS_2.2.37_2.2.44'>NS_2.2.37_2.2.44</a>)</small></small></h2>	vināśakāraṇānupalabdheś cāvasthāne tannityatvaprasaṅgaḥ //
<h2 id='2.2.38'>2.2.38 <small><small></small></small></h2>	asparśatvād apratiṣedhaḥ //
<h2 id='2.2.39'>2.2.39 <small><small></small></small></h2>	vibhaktyantaropapatteś ca samāse //
<h2 id='2.2.40'>2.2.40 <small><small></small></small></h2>	vikārādeśopadeśāt saṃśayaḥ //
<h2 id='2.2.41'>2.2.41 <small><small></small></small></h2>	prakṛtivivṛddhau vikāravivṛddhiḥ //
<h2 id='2.2.42'>2.2.42 <small><small></small></small></h2>	nyūnasamādhikopalabdher vikārāṇām ahetuḥ //
<h2 id='2.2.43'>2.2.43 <small><small></small></small></h2>	dvividhasyāpi hetor abhāvād asādhanaṃ dṛṣṭāntaḥ //
<h2 id='2.2.44'>2.2.44 <small><small></small></small></h2>	nātulyaprakṛtīnāṃ vikāravikalpāt //
<h2 id='2.2.45'>2.2.45 <small><small>(<a href='docExplore?doc_id=NS_2.2.45_2.2.51'>NS_2.2.45_2.2.51</a>)</small></small></h2>	dravyavikāravaiṣamyavad varṇavikāravikalpaḥ //
<h2 id='2.2.46'>2.2.46 <small><small></small></small></h2>	na vikāradharmānupapatteḥ //
<h2 id='2.2.47'>2.2.47 <small><small></small></small></h2>	vikāraprāptānām apunarāpatteḥ //
<h2 id='2.2.48'>2.2.48 <small><small></small></small></h2>	suvarṇādīnāṃ punarāpatter ahetuḥ //
<h2 id='2.2.49'>2.2.49 <small><small></small></small></h2>	na tadvikārāṇāṃ suvarṇabhāvāvyatirekāt //
<h2 id='2.2.50'>2.2.50 <small><small></small></small></h2>	nityatve 'vikārād anityatve cānavasthānāt //
<h2 id='2.2.51'>2.2.51 <small><small></small></small></h2>	nityānām atīndriyatvāt taddharmavikalpāc ca varṇavikārāṇām apratiṣedhaḥ //
<h2 id='2.2.52'>2.2.52 <small><small>(<a href='docExplore?doc_id=NS_2.2.52_2.2.57'>NS_2.2.52_2.2.57</a>)</small></small></h2>	anavasthāyitve ca varṇopalabdhivat tadvikārotpattiḥ //
<h2 id='2.2.53'>2.2.53 <small><small></small></small></h2>	vikāradharmitve nityatvābhāvāt kālāntare vikāropapatteś cāpratiṣedhaḥ //
<h2 id='2.2.54'>2.2.54 <small><small></small></small></h2>	prakṛtyaniyamāt //
<h2 id='2.2.55'>2.2.55 <small><small></small></small></h2>	aniyame niyamān nāniyamaḥ //
<h2 id='2.2.56'>2.2.56 <small><small></small></small></h2>	niyamāniyamavirodhād aniyame niyamāc cāpratiṣedhaḥ //
<h2 id='2.2.57'>2.2.57 <small><small></small></small></h2>	guṇāntarāpattyupamardahrāsavṛddhileśaśleśebhyas tu vikāropapatter varṇavikārāḥ //
<h2 id='2.2.58'>2.2.58 <small><small>(<a href='docExplore?doc_id=NS_2.2.58_2.2.69'>NS_2.2.58_2.2.69</a>)</small></small></h2>	te vibhaktyantāḥ padam //
<h2 id='2.2.59'>2.2.59 <small><small></small></small></h2>	vyaktyākṛtijātisannidhāv upacārāt saṃśayaḥ //
<h2 id='2.2.60'>2.2.60 <small><small></small></small></h2>	yāśabdasamūhatyāgaparigrahasaṅkhyāvṛddhyapacayavarṇasamāsānubandhānāṃ vyaktāv upacārād vyaktiḥ //
<h2 id='2.2.61'>2.2.61 <small><small></small></small></h2>	na tadanavasthānāt //
<h2 id='2.2.62'>2.2.62 <small><small></small></small></h2>	sahacaraṇasthānatādarthyavṛttamānadhāraṇasāmīpyayogasādhanādhipatyebhyo brāhmaṇamañcakaṭarājasaktu candanagaṅgāśāṭakānnapuruṣeṣv atadbhāve 'pi tadupacāraḥ //
<h2 id='2.2.63'>2.2.63 <small><small></small></small></h2>	ākṛtis tadapekṣatvāt sattvavyavasthānasiddheḥ //
<h2 id='2.2.64'>2.2.64 <small><small></small></small></h2>	vyaktyākṛtiyukte 'py aprasaṅgāt prokṣādīnāṃ mṛdagavake jātiḥ //
<h2 id='2.2.65'>2.2.65 <small><small></small></small></h2>	nākṛtivyaktyapekṣatvāj jātyabhivyakteḥ //
<h2 id='2.2.66'>2.2.66 <small><small></small></small></h2>	vyaktyākṛtijātayas tu padārthaḥ //
<h2 id='2.2.67'>2.2.67 <small><small></small></small></h2>	vyaktir guṇaviśeṣāśrayo mūrtiḥ //
<h2 id='2.2.68'>2.2.68 <small><small></small></small></h2>	ākṛtir jātiliṅgākhyā //
<h2 id='2.2.69'>2.2.69 <small><small></small></small></h2>	samānaprasavātmikā jātiḥ //

<h1 id='3.1'>3.1</h1>

<h2 id='3.1.1'>3.1.1 <small><small>(<a href='docExplore?doc_id=NS_3.1.1_3.1.8'>NS_3.1.1_3.1.8</a>)</small></small></h2>	darśanasparśanābhyām ekārthagrahaṇāt //
<h2 id='3.1.2'>3.1.2 <small><small></small></small></h2>	na viṣayavyavasthānāt //
<h2 id='3.1.3'>3.1.3 <small><small></small></small></h2>	tadvyavasthānād evātmasadbhāvād apratiṣedhaḥ //
<h2 id='3.1.4'>3.1.4 <small><small></small></small></h2>	śarīradāhe pātakābhāvāt //
<h2 id='3.1.5'>3.1.5 <small><small></small></small></h2>	tadabhāvaḥ sātmakapradāhe 'pi tannityatvāt //
<h2 id='3.1.6'>3.1.6 <small><small></small></small></h2>	na, kāryāśrayakartṛvadhāt //
<h2 id='3.1.7'>3.1.7 <small><small></small></small></h2>	savyadṛṣṭasyetareṇa pratyabhijñānāt //
<h2 id='3.1.8'>3.1.8 <small><small></small></small></h2>	naikasmin nāsāsthivyavahite dvitvābhimānāt //
<h2 id='3.1.9'>3.1.9 <small><small>(<a href='docExplore?doc_id=NS_3.1.9_3.1.16'>NS_3.1.9_3.1.16</a>)</small></small></h2>	ekavināśe dvitīyāvināśān naikatvam //
<h2 id='3.1.10'>3.1.10 <small><small></small></small></h2>	avayavanāśe 'py avayavyupalabdher ahetuḥ //
<h2 id='3.1.11'>3.1.11 <small><small></small></small></h2>	dṛṣṭāntavirodhād apratiṣedhaḥ //
<h2 id='3.1.12'>3.1.12 <small><small></small></small></h2>	indriyāntaravikārāt //
<h2 id='3.1.13'>3.1.13 <small><small></small></small></h2>	na smṛteḥ smartavyaviṣayatvāt //
<h2 id='3.1.14'>3.1.14 <small><small></small></small></h2>	tadātmaguṇasadbhāvād apratiṣedhaḥ //
<h2 id='3.1.15'>3.1.15 <small><small></small></small></h2>	nātmapratipattihetūnāṃ manasi sambhavāt //
<h2 id='3.1.16'>3.1.16 <small><small></small></small></h2>	jñātur jñānasādhanopapatteḥ saṃjñābhedamātram //
<h2 id='3.1.17'>3.1.17 <small><small>(<a href='docExplore?doc_id=NS_3.1.17_3.1.23'>NS_3.1.17_3.1.23</a>)</small></small></h2>	niyamaś ca niranumānaḥ //
<h2 id='3.1.18'>3.1.18 <small><small></small></small></h2>	pūrvābhyastasmṛtyanubandhāj jātasya harṣabhayaśokasampratipatteḥ //
<h2 id='3.1.19'>3.1.19 <small><small></small></small></h2>	padmādiṣu prabodhasammīlanavikāravat tatvikāraḥ //
<h2 id='3.1.20'>3.1.20 <small><small></small></small></h2>	noṣṇaśītavarṣākālanimittatvāt pañcātmakavikārāṇām //
<h2 id='3.1.21'>3.1.21 <small><small></small></small></h2>	pretyāhārābhyāsakṛtāt stanyābhilāṣāt //
<h2 id='3.1.22'>3.1.22 <small><small></small></small></h2>	ayaso 'yaskāntābhigamanavat tadupasarpaṇam //
<h2 id='3.1.23'>3.1.23 <small><small></small></small></h2>	nānyatra pravṛttyabhāvāt //
<h2 id='3.1.24'>3.1.24 <small><small>(<a href='docExplore?doc_id=NS_3.1.24_3.1.31'>NS_3.1.24_3.1.31</a>)</small></small></h2>	vītarāgajanmādarśanāt //
<h2 id='3.1.25'>3.1.25 <small><small></small></small></h2>	saguṇadravyotpattivat tadutpattiḥ //
<h2 id='3.1.26'>3.1.26 <small><small></small></small></h2>	na, saṅkalpanimittatvād rāgādīnām //
<h2 id='3.1.27'>3.1.27 <small><small></small></small></h2>	pārthivaṃ guṇāntaropalabdheḥ //
<h2 id='3.1.28'>3.1.28 <small><small></small></small></h2>	pārthivāpyataijasaṃ tadaguṇopalabdheḥ //
<h2 id='3.1.29'>3.1.29 <small><small></small></small></h2>	niḥśvāsocchvāsopalabdheś cāturbhautikam //
<h2 id='3.1.30'>3.1.30 <small><small></small></small></h2>	gandhakledapākavyūhāvakāśadānebhyaḥ pāñcabhautikam //
<h2 id='3.1.31'>3.1.31 <small><small></small></small></h2>	śrutiprāmāṇyāc ca //
<h2 id='3.1.32'>3.1.32 <small><small>(<a href='docExplore?doc_id=NS_3.1.32_3.1.38'>NS_3.1.32_3.1.38</a>)</small></small></h2>	kṛṣṇasāre saty upalambhād vyatiricya copalambhāt saṃśayaḥ //
<h2 id='3.1.33'>3.1.33 <small><small></small></small></h2>	mahadaṇugrahaṇāt //
<h2 id='3.1.34'>3.1.34 <small><small></small></small></h2>	raśmyarthasannikarṣaviśeṣāt tadgrahaṇam //
<h2 id='3.1.35'>3.1.35 <small><small></small></small></h2>	tadanupalabdher ahetuḥ //
<h2 id='3.1.36'>3.1.36 <small><small></small></small></h2>	nānumīyamānasya pratyakṣato 'nupalabdhir abhāvahetuḥ //
<h2 id='3.1.37'>3.1.37 <small><small></small></small></h2>	dravyaguṇadharmabhedāc copalabdhiniyamaḥ //
<h2 id='3.1.38'>3.1.38 <small><small></small></small></h2>	anekadravyasamavāyād rūpaviśeṣāc ca rūpopalabdhiḥ //
<h2 id='3.1.39'>3.1.39 <small><small>(<a href='docExplore?doc_id=NS_3.1.39_3.1.45'>NS_3.1.39_3.1.45</a>)</small></small></h2>	karmakāritaś cendriyāṇāṃ vyūhaḥ puruṣārthatantraḥ //
<h2 id='3.1.40'>3.1.40 <small><small></small></small></h2>	madhyandinolkāprakāśānupalabdhivat tadanupalabdhiḥ //
<h2 id='3.1.41'>3.1.41 <small><small></small></small></h2>	na, rātrāv apy anupalabdheḥ //
<h2 id='3.1.42'>3.1.42 <small><small></small></small></h2>	bāhyaprakāśānugrahād viṣayopalabdher anabhivyaktito 'nupalabdhiḥ //
<h2 id='3.1.43'>3.1.43 <small><small></small></small></h2>	abhivyaktau cābhibhavāt //
<h2 id='3.1.44'>3.1.44 <small><small></small></small></h2>	naktañcaranayanaraśmidarśanāc ca //
<h2 id='3.1.45'>3.1.45 <small><small></small></small></h2>	aprāpya grahaṇaṃ kācābhrapaṭalasphaṭikāntaritopalabdheḥ //
<h2 id='3.1.46'>3.1.46 <small><small>(<a href='docExplore?doc_id=NS_3.1.46_3.1.52'>NS_3.1.46_3.1.52</a>)</small></small></h2>	kuḍyāntaritānupalabdher apratiṣedhaḥ //
<h2 id='3.1.47'>3.1.47 <small><small></small></small></h2>	apratīghātāt sannikarṣopapattiḥ //
<h2 id='3.1.48'>3.1.48 <small><small></small></small></h2>	ādityaraśmeḥ sphaṭikāntarite 'pi dāhye 'vighātāt //
<h2 id='3.1.49'>3.1.49 <small><small></small></small></h2>	netaretaradharmaprasaṅgāt //
<h2 id='3.1.50'>3.1.50 <small><small></small></small></h2>	ādarśodakayoḥ prasādasvābhāvyād rūpopalabdhivat tadupalabdhiḥ //
<h2 id='3.1.51'>3.1.51 <small><small></small></small></h2>	dṛṣṭānumitānāṃ hi niyogapratiṣedhānupapattiḥ //
<h2 id='3.1.52'>3.1.52 <small><small></small></small></h2>	sthānānyatve nānātvād avayavinānāsthānatvāc ca saṃśayaḥ //
<h2 id='3.1.53'>3.1.53 <small><small>(<a href='docExplore?doc_id=NS_3.1.53_3.1.61'>NS_3.1.53_3.1.61</a>)</small></small></h2>	tvag avyatirekāt //
<h2 id='3.1.54'>3.1.54 <small><small></small></small></h2>	na yugapadarthānupalabdheḥ //
<h2 id='3.1.55'>3.1.55 <small><small></small></small></h2>	vipratiṣedhāc ca na tvag ekā //
<h2 id='3.1.56'>3.1.56 <small><small></small></small></h2>	indriyārthapañcatvāt //
<h2 id='3.1.57'>3.1.57 <small><small></small></small></h2>	na, tadarthabahutvāt //
<h2 id='3.1.58'>3.1.58 <small><small></small></small></h2>	gandhatvādyavyatirekād gandhādīnām apratiṣedhaḥ //
<h2 id='3.1.59'>3.1.59 <small><small></small></small></h2>	viṣayatvāvyatirekād ekatvam //
<h2 id='3.1.60'>3.1.60 <small><small></small></small></h2>	na, buddhilakṣaṇādhiṣṭhānagatyākṛtijñātipañcatvebhyaḥ //
<h2 id='3.1.61'>3.1.61 <small><small></small></small></h2>	bhūtaguṇaviśeṣopalabdhes tādātmyam //
<h2 id='3.1.62'>3.1.62 <small><small>(<a href='docExplore?doc_id=NS_3.1.62_3.1.73'>NS_3.1.62_3.1.73</a>)</small></small></h2>	gandharasarūpasparśaśabdānāṃ sparśaparyantāḥ pṛthivyāḥ //
<h2 id='3.1.63'>3.1.63 <small><small></small></small></h2>	aptejovāyūnāṃ pūrvaṃ pūrvam apohyākāśasyottaraḥ //
<h2 id='3.1.64'>3.1.64 <small><small></small></small></h2>	na sarvaguṇānupalabdheḥ //
<h2 id='3.1.65'>3.1.65 <small><small></small></small></h2>	ekaikaśyenottarottaraguṇasadbhāvād uttarottarāṇāṃ tadanupalabdhiḥ //
<h2 id='3.1.66'>3.1.66 <small><small></small></small></h2>	viṣṭaṃ hy aparaṃ pareṇa //
<h2 id='3.1.67'>3.1.67 <small><small></small></small></h2>	na pārthivāpyayoḥ pratyakṣatvāt //
<h2 id='3.1.68'>3.1.68 <small><small></small></small></h2>	pūrvapūrvaguṇotkarṣāt tat tat pradhānam //
<h2 id='3.1.69'>3.1.69 <small><small></small></small></h2>	tadvyavasthānaṃ tu bhūyastvāt //
<h2 id='3.1.70'>3.1.70 <small><small></small></small></h2>	saguṇānām indriyabhāvāt //
<h2 id='3.1.71'>3.1.71 <small><small></small></small></h2>	tenaiva tasyāgrahaṇāc ca //
<h2 id='3.1.72'>3.1.72 <small><small></small></small></h2>	na śabdaguṇopalabdheḥ //
<h2 id='3.1.73'>3.1.73 <small><small></small></small></h2>	tadupalabdhir itaretaradravyaguṇavaidharmyāt //

<h1 id='3.2'>3.2</h1>

<h2 id='3.2.1'>3.2.1 <small><small>(<a href='docExplore?doc_id=NS_3.2.1_3.2.9'>NS_3.2.1_3.2.9</a>)</small></small></h2>	karmākāśasādharmyāt saṃśayaḥ //
<h2 id='3.2.2'>3.2.2 <small><small></small></small></h2>	viṣayapratyabhijñānāt //
<h2 id='3.2.3'>3.2.3 <small><small></small></small></h2>	sādhyasamatvād ahetuḥ //
<h2 id='3.2.4'>3.2.4 <small><small></small></small></h2>	na, yugapad agrahaṇāt //
<h2 id='3.2.5'>3.2.5 <small><small></small></small></h2>	apratyabhijñāne ca vināśaprasaṅgaḥ //
<h2 id='3.2.6'>3.2.6 <small><small></small></small></h2>	kramavṛttitvād ayugapad grahaṇam //
<h2 id='3.2.7'>3.2.7 <small><small></small></small></h2>	apratyabhijñānaṃ ca viṣayāntaravyāsaṅgāt //
<h2 id='3.2.8'>3.2.8 <small><small></small></small></h2>	na, gatyabhāvāt //
<h2 id='3.2.9'>3.2.9 <small><small></small></small></h2>	sphaṭikānyatvābhimānavat tadanyatvābhimānaḥ //
<h2 id='3.2.10'>3.2.10 <small><small>(<a href='docExplore?doc_id=NS_3.2.10_3.2.16'>NS_3.2.10_3.2.16</a>)</small></small></h2>	sphaṭike 'py aparāparotpatteḥ kṣaṇikatvād vyaktīnām ahetuḥ //
<h2 id='3.2.11'>3.2.11 <small><small></small></small></h2>	niyamahetvabhāvād yathādarśanam abhyanujñā //
<h2 id='3.2.12'>3.2.12 <small><small></small></small></h2>	notpattivināśakāraṇopalabdheḥ //
<h2 id='3.2.13'>3.2.13 <small><small></small></small></h2>	kṣīravināśe kāraṇānupalabdhivad dadhyutpattivac ca tadupapattiḥ //
<h2 id='3.2.14'>3.2.14 <small><small></small></small></h2>	liṅgato grahaṇān nānupalabdhiḥ //
<h2 id='3.2.15'>3.2.15 <small><small></small></small></h2>	na payasaḥ pariṇāmaguṇāntaraprādurbhāvāt //
<h2 id='3.2.16'>3.2.16 <small><small></small></small></h2>	vyūhāntarād dravyāntarotpattidarśanaṃ pūrvadravyanivṛtter anumānam //
<h2 id='3.2.17'>3.2.17 <small><small>(<a href='docExplore?doc_id=NS_3.2.17_3.2.23'>NS_3.2.17_3.2.23</a>)</small></small></h2>	kvacid vināśakāraṇānupalabdheḥ kvacic copalabdher anekāntaḥ //
<h2 id='3.2.18'>3.2.18 <small><small></small></small></h2>	nendriyārthayos tadvināśe 'pi jñānāvasthānāt //
<h2 id='3.2.19'>3.2.19 <small><small></small></small></h2>	yugapaj jñeyānupalabdheś ca na manasaḥ //
<h2 id='3.2.20'>3.2.20 <small><small></small></small></h2>	tadātmaguṇatve 'pi tulyam //
<h2 id='3.2.21'>3.2.21 <small><small></small></small></h2>	indriyair manasaḥ sannikarṣābhāvāt tadanutpattiḥ //
<h2 id='3.2.22'>3.2.22 <small><small></small></small></h2>	notpattikāraṇānapadeśāt //
<h2 id='3.2.23'>3.2.23 <small><small></small></small></h2>	vināśakāraṇānupalabdheś cāvasthāne tannityatvaprasaṅgaḥ //
<h2 id='3.2.24'>3.2.24 <small><small>(<a href='docExplore?doc_id=NS_3.2.24_3.2.30'>NS_3.2.24_3.2.30</a>)</small></small></h2>	anityatvagrahād buddher buddhyantarād vināśaḥ śabdavat //
<h2 id='3.2.25'>3.2.25 <small><small></small></small></h2>	jñānasamavetātmapradeśasannikarṣān manasaḥ smṛtyutpatter na yugapadutpattiḥ //
<h2 id='3.2.26'>3.2.26 <small><small></small></small></h2>	nāntaḥśarīravṛttitvān manasaḥ //
<h2 id='3.2.27'>3.2.27 <small><small></small></small></h2>	sādhyatvād ahetuḥ //
<h2 id='3.2.28'>3.2.28 <small><small></small></small></h2>	smarataḥ śarīradhāraṇopapatter apratiṣedhaḥ //
<h2 id='3.2.29'>3.2.29 <small><small></small></small></h2>	na tadāśugatitvān manasaḥ //
<h2 id='3.2.30'>3.2.30 <small><small></small></small></h2>	na smaraṇakālāniyamāt //
<h2 id='3.2.31'>3.2.31 <small><small>(<a href='docExplore?doc_id=NS_3.2.31_3.2.36'>NS_3.2.31_3.2.36</a>)</small></small></h2>	ātmapreraṇayadṛcchājñatābhiś ca na saṃyogaviśeṣaḥ //
<h2 id='3.2.32'>3.2.32 <small><small></small></small></h2>	vyāsaktamanasaḥ pādavyathanena saṃyogaviśeṣeṇa samānam //
<h2 id='3.2.33'>3.2.33 <small><small></small></small></h2>	praṇidhānaliṅgādijñānānām ayugapadbhāvād yugapad asmaraṇam //
<h2 id='3.2.34'>3.2.34 <small><small></small></small></h2>	jñasyecchādveṣanimittatvād ārambhanivṛttyoḥ //
<h2 id='3.2.35'>3.2.35 <small><small></small></small></h2>	talliṅgatvād icchādveṣayoḥ pārthivādyeṣv pratiṣedhaḥ //
<h2 id='3.2.36'>3.2.36 <small><small></small></small></h2>	paraśvādiṣv ārambhanivṛttidarśanāt //
<h2 id='3.2.37'>3.2.37 <small><small>(<a href='docExplore?doc_id=NS_3.2.37_3.2.41'>NS_3.2.37_3.2.41</a>)</small></small></h2>	niyamāniyamau tu tadviśeṣakau //
<h2 id='3.2.38'>3.2.38 <small><small></small></small></h2>	yathoktahetutvāt pāratantryād akṛtābhyāgamāc ca na manasaḥ //
<h2 id='3.2.39'>3.2.39 <small><small></small></small></h2>	pariśeṣād yathoktahetūpapatteś ca //
<h2 id='3.2.40'>3.2.40 <small><small></small></small></h2>	smaraṇaṃ tv ātmano jñasvābhāvyāt //
<h2 id='3.2.41'>3.2.41 <small><small></small></small></h2>	praṇidhānanibandhābhyāsaliṅgalakṣaṇasādṛśyaparigrahāśrayāśritasambandhānantaryaviyogaikakāryavirodhātiśayaprāptivyavadhānasukhaduḥkhecchādveṣabhayārthitvakriyārāgadharmādharmanimittebhyaḥ //
<h2 id='3.2.42'>3.2.42 <small><small>(<a href='docExplore?doc_id=NS_3.2.42_3.2.48'>NS_3.2.42_3.2.48</a>)</small></small></h2>	karmānavasthāyigrahaṇāt //
<h2 id='3.2.43'>3.2.43 <small><small></small></small></h2>	avyaktagrahaṇam anavasthāyitvād vidyutsampāte rūpāvyaktagrahaṇvat //
<h2 id='3.2.44'>3.2.44 <small><small></small></small></h2>	hetūpādanāt pratiṣeddhavyābhyanujñā //
<h2 id='3.2.45'>3.2.45 <small><small></small></small></h2>	na pradīpārciḥsantattsabhivyaktagrahaṇavat tadgrahaṇam //
<h2 id='3.2.46'>3.2.46 <small><small></small></small></h2>	dravye svaguṇaparaguṇopalabdheḥ saṃśayaḥ //
<h2 id='3.2.47'>3.2.47 <small><small></small></small></h2>	yāvad dravyabhāvitvād rūpādīnām //
<h2 id='3.2.48'>3.2.48 <small><small></small></small></h2>	na, pākajaguṇāntarotpatteḥ //
<h2 id='3.2.49'>3.2.49 <small><small>(<a href='docExplore?doc_id=NS_3.2.49_3.2.56'>NS_3.2.49_3.2.56</a>)</small></small></h2>	pratidvandvisiddheḥ pākajānām apratiṣedhaḥ //
<h2 id='3.2.50'>3.2.50 <small><small></small></small></h2>	śarīravyāpitvāt //
<h2 id='3.2.51'>3.2.51 <small><small></small></small></h2>	na keśanakhādiṣv anupalabdheḥ //
<h2 id='3.2.52'>3.2.52 <small><small></small></small></h2>	tvakparyantatvāc charīrasya keśanakhādiṣv aprasaṅgaḥ //
<h2 id='3.2.53'>3.2.53 <small><small></small></small></h2>	śarīragunavaidharmyāt //
<h2 id='3.2.54'>3.2.54 <small><small></small></small></h2>	na rūpādīnām itaretaravaidharmyāt //
<h2 id='3.2.55'>3.2.55 <small><small></small></small></h2>	aindriyakatvād rūpādīnām apratiṣedhaḥ //
<h2 id='3.2.56'>3.2.56 <small><small></small></small></h2>	jñānāyaugapadyād ekaṃ manaḥ //
<h2 id='3.2.57'>3.2.57 <small><small>(<a href='docExplore?doc_id=NS_3.2.57_3.2.72'>NS_3.2.57_3.2.72</a>)</small></small></h2>	na yugapad anekakriyopalabdheḥ //
<h2 id='3.2.58'>3.2.58 <small><small></small></small></h2>	alātacakradarśanavat tadupalabdhir āśusañcārāt //
<h2 id='3.2.59'>3.2.59 <small><small></small></small></h2>	yathoktahetutvāc cāṇu //
<h2 id='3.2.60'>3.2.60 <small><small></small></small></h2>	pūrvakṛtaphalānubandhāt tadutpattiḥ //
<h2 id='3.2.61'>3.2.61 <small><small></small></small></h2>	bhūtebhyo mūrtyupādānavat tadupādānam //
<h2 id='3.2.62'>3.2.62 <small><small></small></small></h2>	na, sādhyasamatvāt //
<h2 id='3.2.63'>3.2.63 <small><small></small></small></h2>	notpattinimittatvān mātāpitroḥ //
<h2 id='3.2.64'>3.2.64 <small><small></small></small></h2>	tathāhārasya //
<h2 id='3.2.65'>3.2.65 <small><small></small></small></h2>	prāptau cāniyamāt //
<h2 id='3.2.66'>3.2.66 <small><small></small></small></h2>	śarīrotpattinimittavat saṃyogotpattinimittaṃ karma //
<h2 id='3.2.67'>3.2.67 <small><small></small></small></h2>	etenāniyamaḥ pratyuktaḥ //
<h2 id='3.2.68'>3.2.68 <small><small></small></small></h2>	tad adṛṣṭakāritam iti cet punas tatprasaṅgo 'pavarge //
<h2 id='3.2.69'>3.2.69 <small><small></small></small></h2>	manaḥkarmanimittatvāc ca saṃyogāvyucchedaḥ //
<h2 id='3.2.70'>3.2.70 <small><small></small></small></h2>	nityatvaprasaṅgaś ca prāyaṇānupapatteḥ //
<h2 id='3.2.71'>3.2.71 <small><small></small></small></h2>	aṇuśyāmatānityatvavad etat syāt //
<h2 id='3.2.72'>3.2.72 <small><small></small></small></h2>	nākṛtābhyāgamaprasaṅgāt //

<h1 id='4.1'>4.1</h1>

<h2 id='4.1.1'>4.1.1 <small><small>(<a href='docExplore?doc_id=NS_4.1.1_4.1.9'>NS_4.1.1_4.1.9</a>)</small></small></h2>	pravṛttir yathoktā //
<h2 id='4.1.2'>4.1.2 <small><small></small></small></h2>	tathā doṣāḥ //
<h2 id='4.1.3'>4.1.3 <small><small></small></small></h2>	tattrairāśyaṃ rāgadveṣamohārthāntarabhāvāt //
<h2 id='4.1.4'>4.1.4 <small><small></small></small></h2>	naikapratyanīkabhāvāt //
<h2 id='4.1.5'>4.1.5 <small><small></small></small></h2>	vyabhicārād ahetuḥ //
<h2 id='4.1.6'>4.1.6 <small><small></small></small></h2>	teṣāṃ mohaḥ pāpīyān nāmūḍhasyetarotpatteḥ //
<h2 id='4.1.7'>4.1.7 <small><small></small></small></h2>	nimittanaimittikabhāvād arthāntarabhāvo doṣebhyaḥ //
<h2 id='4.1.8'>4.1.8 <small><small></small></small></h2>	na doṣalakṣaṇāvarodhān mohasya //
<h2 id='4.1.9'>4.1.9 <small><small></small></small></h2>	nimittanaimittikopapatteś ca tulyajātīyānām apratiṣedhaḥ //
<h2 id='4.1.10'>4.1.10 <small><small>(<a href='docExplore?doc_id=NS_4.1.10_4.1.18'>NS_4.1.10_4.1.18</a>)</small></small></h2>	ātmanityatve pretyabhāvasiddhiḥ //
<h2 id='4.1.11'>4.1.11 <small><small></small></small></h2>	vyaktād vyaktānāṃ pratyakṣaprāmāṇyāt //
<h2 id='4.1.12'>4.1.12 <small><small></small></small></h2>	na ghaṭād ghaṭāniṣpatteḥ //
<h2 id='4.1.13'>4.1.13 <small><small></small></small></h2>	vyaktād ghaṭaniṣpatter apratiṣedhaḥ //
<h2 id='4.1.14'>4.1.14 <small><small></small></small></h2>	abhāvād bhāvotpattir nānupamṛdya prādurbhāvāt //
<h2 id='4.1.15'>4.1.15 <small><small></small></small></h2>	vyāghātād aprayogaḥ //
<h2 id='4.1.16'>4.1.16 <small><small></small></small></h2>	nātītānāgatayoḥ kārakaśabdaprayogāt //
<h2 id='4.1.17'>4.1.17 <small><small></small></small></h2>	na vinaṣṭebhyo 'niṣpatteḥ //
<h2 id='4.1.18'>4.1.18 <small><small></small></small></h2>	kramanirdeśād apratiṣedhaḥ //
<h2 id='4.1.19'>4.1.19 <small><small>(<a href='docExplore?doc_id=NS_4.1.19_4.1.25'>NS_4.1.19_4.1.25</a>)</small></small></h2>	īśvaraḥ kāraṇaṃ puruṣakarmāphalyadarśanāt //
<h2 id='4.1.20'>4.1.20 <small><small></small></small></h2>	na puruṣakarmābhāve phalāniṣpatteḥ //
<h2 id='4.1.21'>4.1.21 <small><small></small></small></h2>	tatkāritatvād ahetuḥ //
<h2 id='4.1.22'>4.1.22 <small><small></small></small></h2>	animittato bhāvotpattiḥ kaṇṭakataikṣṇyādidarśanāt //
<h2 id='4.1.23'>4.1.23 <small><small></small></small></h2>	animittanimittatvān nānimittataḥ //
<h2 id='4.1.24'>4.1.24 <small><small></small></small></h2>	nimittānimittayor arthāntarabhāvād apratiṣedhaḥ //
<h2 id='4.1.25'>4.1.25 <small><small></small></small></h2>	sarvam anityam utpattivināśadharmakatvāt //
<h2 id='4.1.26'>4.1.26 <small><small>(<a href='docExplore?doc_id=NS_4.1.26_4.1.34'>NS_4.1.26_4.1.34</a>)</small></small></h2>	nānityatānityatvāt //
<h2 id='4.1.27'>4.1.27 <small><small></small></small></h2>	tadanityatvam agner dāhyaṃ vināśyānuvināśavat //
<h2 id='4.1.28'>4.1.28 <small><small></small></small></h2>	nityasyāpratyākhyānaṃ yathopalabdhi vyavasthānāt //
<h2 id='4.1.29'>4.1.29 <small><small></small></small></h2>	sarvaṃ nityaṃ pañcabhūtanityatvāt //
<h2 id='4.1.30'>4.1.30 <small><small></small></small></h2>	notpattivināśakāraṇopalabdheḥ //
<h2 id='4.1.31'>4.1.31 <small><small></small></small></h2>	tallakṣaṇāvarodhād apratiṣedhaḥ //
<h2 id='4.1.32'>4.1.32 <small><small></small></small></h2>	notpattitatkāraṇopalabdheḥ //
<h2 id='4.1.33'>4.1.33 <small><small></small></small></h2>	na vyavasthānupapatteḥ //
<h2 id='4.1.34'>4.1.34 <small><small></small></small></h2>	sarvaṃ pṛthag bhāvalakṣaṇapṛthaktvāt //
<h2 id='4.1.35'>4.1.35 <small><small>(<a href='docExplore?doc_id=NS_4.1.35_4.1.42'>NS_4.1.35_4.1.42</a>)</small></small></h2>	nānekalakṣaṇair ekabhāvaniṣpatteḥ //
<h2 id='4.1.36'>4.1.36 <small><small></small></small></h2>	lakṣaṇavyavasthānād evāpratiṣedhaḥ //
<h2 id='4.1.37'>4.1.37 <small><small></small></small></h2>	sarvam abhāvo bhāveṣv itaretarābhāvasiddheḥ //
<h2 id='4.1.38'>4.1.38 <small><small></small></small></h2>	na svabhāvasiddher bhāvānām //
<h2 id='4.1.39'>4.1.39 <small><small></small></small></h2>	na svabhāvasiddhir āpekṣikatvāt //
<h2 id='4.1.40'>4.1.40 <small><small></small></small></h2>	vyāhatatvād ayuktam //
<h2 id='4.1.41'>4.1.41 <small><small></small></small></h2>	saṅkhyaikāntāsiddhiḥ kāraṇānupapattyupapattibhyām //
<h2 id='4.1.42'>4.1.42 <small><small></small></small></h2>	na kāraṇāvayavabhāvāt //
<h2 id='4.1.43'>4.1.43 <small><small>(<a href='docExplore?doc_id=NS_4.1.43_4.1.50'>NS_4.1.43_4.1.50</a>)</small></small></h2>	niravayavatvād ahetuḥ //
<h2 id='4.1.44'>4.1.44 <small><small></small></small></h2>	sadyaḥ kālāntare ca phalaniṣpatteḥ saṃśayaḥ //
<h2 id='4.1.45'>4.1.45 <small><small></small></small></h2>	kālāntareṇāniṣpattir hetuvināśāt //
<h2 id='4.1.46'>4.1.46 <small><small></small></small></h2>	prāṅ niṣpatter vṛkṣaphalavat tat syāt //
<h2 id='4.1.47'>4.1.47 <small><small></small></small></h2>	nāsan na san na sadasat sadasator vaidharmyāt //
<h2 id='4.1.48'>4.1.48 <small><small></small></small></h2>	utpādavyayadarśanāt //
<h2 id='4.1.49'>4.1.49 <small><small></small></small></h2>	buddhisiddhaṃ tu tad asat //
<h2 id='4.1.50'>4.1.50 <small><small></small></small></h2>	āśrayavyatirekād vṛkṣaphalotpattivad ity ahetuḥ //
<h2 id='4.1.51'>4.1.51 <small><small>(<a href='docExplore?doc_id=NS_4.1.51_4.1.57'>NS_4.1.51_4.1.57</a>)</small></small></h2>	prīter ātmāśrayatvād apratiṣedhaḥ //
<h2 id='4.1.52'>4.1.52 <small><small></small></small></h2>	na putrapaśustrīparicchadahiraṇyānnādiphalanirdeśāt //
<h2 id='4.1.53'>4.1.53 <small><small></small></small></h2>	tatsambandhāt phalaniṣpattes teṣu phalavadupacāraḥ //
<h2 id='4.1.54'>4.1.54 <small><small></small></small></h2>	vividhabādhanāyogād duḥkham eva janmotpattiḥ //
<h2 id='4.1.55'>4.1.55 <small><small></small></small></h2>	na sukhasyāntarālaniṣpatteḥ //
<h2 id='4.1.56'>4.1.56 <small><small></small></small></h2>	bādhanānivṛtter vedayataḥ paryeṣaṇadoṣād apratiṣedhaḥ //
<h2 id='4.1.57'>4.1.57 <small><small></small></small></h2>	duḥkhavikalpe sukhābhimānāc ca //
<h2 id='4.1.58'>4.1.58 <small><small>(<a href='docExplore?doc_id=NS_4.1.58_4.1.67'>NS_4.1.58_4.1.67</a>)</small></small></h2>	ṛṇakleśapravṛttyanubandhād apavargābhāvaḥ //
<h2 id='4.1.59'>4.1.59 <small><small></small></small></h2>	pradhānaśabdānupapatter guṇaśabdenānuvādo nindāpraśaṃsopapatteḥ //
<h2 id='4.1.60'>4.1.60 <small><small></small></small></h2>	samāropaṇād ātmany apratiṣedhaḥ //
<h2 id='4.1.61'>4.1.61 <small><small></small></small></h2>	pātracayāntānupapatteś ca phalābhāvaḥ //
<h2 id='4.1.62'>4.1.62 <small><small></small></small></h2>	suṣuptasya svapnādarśane kleśābhāvād apavargaḥ //
<h2 id='4.1.63'>4.1.63 <small><small></small></small></h2>	na pravṛttiḥ pratisandhānāya hīnakleśasya //
<h2 id='4.1.64'>4.1.64 <small><small></small></small></h2>	na kleśasantateḥ svābhāvikatvāt //
<h2 id='4.1.65'>4.1.65 <small><small></small></small></h2>	prāg utpatter abhāvānityatvavat svābhāvike 'py anityatvam //
<h2 id='4.1.66'>4.1.66 <small><small></small></small></h2>	aṇuśyāmatā 'ntyatvavad vā //
<h2 id='4.1.67'>4.1.67 <small><small></small></small></h2>	na, saṅkalpanimittatvāc ca rāgādīnām //

<h1 id='4.2'>4.2</h1>

<h2 id='4.2.1'>4.2.1 <small><small>(<a href='docExplore?doc_id=NS_4.2.1_4.2.7'>NS_4.2.1_4.2.7</a>)</small></small></h2>	doṣanimittānāṃ tattvajñānād ahaṅkāranivṛttiḥ //
<h2 id='4.2.2'>4.2.2 <small><small></small></small></h2>	doṣanimittaṃ rūpādayo viṣayāḥ saṅkalpakṛtāḥ //
<h2 id='4.2.3'>4.2.3 <small><small></small></small></h2>	tannimittaṃ tv avayavyabhimānaḥ //
<h2 id='4.2.4'>4.2.4 <small><small></small></small></h2>	vidyāvidyādvaividhyāt saṃśayaḥ //
<h2 id='4.2.5'>4.2.5 <small><small></small></small></h2>	tadasaṃśayaḥ pūrvahetuprasiddhatvāt //
<h2 id='4.2.6'>4.2.6 <small><small></small></small></h2>	vṛttyanupapatter api na saṃśayaḥ //
<h2 id='4.2.7'>4.2.7 <small><small></small></small></h2>	kṛtsnaikadeśāvṛttitvād avayavānām avayavyabhāvaḥ //
<h2 id='4.2.8'>4.2.8 <small><small>(<a href='docExplore?doc_id=NS_4.2.8_4.2.14'>NS_4.2.8_4.2.14</a>)</small></small></h2>	teṣu cāvṛtter avayavyabhāvaḥ //
<h2 id='4.2.9'>4.2.9 <small><small></small></small></h2>	pṛthak cāvayavebhyo 'vṛtteḥ //
<h2 id='4.2.10'>4.2.10 <small><small></small></small></h2>	na cāvayavyavayavāḥ //
<h2 id='4.2.11'>4.2.11 <small><small></small></small></h2>	ekasmin bhedābhāvād bhedaśabdaprayogānupapatter apraśnaḥ //
<h2 id='4.2.12'>4.2.12 <small><small></small></small></h2>	avayavāntarabhāve 'py avṛtter ahetuḥ //
<h2 id='4.2.13'>4.2.13 <small><small></small></small></h2>	keśasamūhe taimirikopalabdhivat tadupalabdhiḥ //
<h2 id='4.2.14'>4.2.14 <small><small></small></small></h2>	svaviṣayān atikrameṇendiryasya paṭumandabhāvād viṣayagrahaṇasya tathābhāvo nāviṣaye pravṛttiḥ //
<h2 id='4.2.15'>4.2.15 <small><small>(<a href='docExplore?doc_id=NS_4.2.15_4.2.22'>NS_4.2.15_4.2.22</a>)</small></small></h2>	avayavāvayaviprasaṅgaś caivam ā pralayāt //
<h2 id='4.2.16'>4.2.16 <small><small></small></small></h2>	na pralayo 'nusadbhāvāt //
<h2 id='4.2.17'>4.2.17 <small><small></small></small></h2>	paraṃ vā truṭeḥ //
<h2 id='4.2.18'>4.2.18 <small><small></small></small></h2>	ākāśavyatibhedāt tadanupapattiḥ //
<h2 id='4.2.19'>4.2.19 <small><small></small></small></h2>	ākāśāsarvagatatvaṃ vā //
<h2 id='4.2.20'>4.2.20 <small><small></small></small></h2>	antar bahiś ca kāryadravyasya kāraṇāntaravacanād akārye tadabhāvaḥ //
<h2 id='4.2.21'>4.2.21 <small><small></small></small></h2>	śabdasaṃyogavibhavāc ca sarvagatam //
<h2 id='4.2.22'>4.2.22 <small><small></small></small></h2>	avyūhāviṣṭambhavibhutvāni cākāśadharmāḥ //
<h2 id='4.2.23'>4.2.23 <small><small>(<a href='docExplore?doc_id=NS_4.2.23_4.2.28'>NS_4.2.23_4.2.28</a>)</small></small></h2>	mūrtimatāṃ ca saṃsthānopapatter avayavasadbhāvaḥ //
<h2 id='4.2.24'>4.2.24 <small><small></small></small></h2>	saṃyogopapatteś ca //
<h2 id='4.2.25'>4.2.25 <small><small></small></small></h2>	anavasthākāritvād anavasthānupapatteś cāpratiṣedhaḥ //
<h2 id='4.2.26'>4.2.26 <small><small></small></small></h2>	buddhyā vivecanāt tu bhāvānāṃ yāthātmyānupalabdhis tantvapakarṣaṇe paṭasadbhāvānupalabdhivat tadanupalabdhiḥ //
<h2 id='4.2.27'>4.2.27 <small><small></small></small></h2>	vyāhatatvād ahetuḥ //
<h2 id='4.2.28'>4.2.28 <small><small></small></small></h2>	tadāśrayatvād apṛthaggrahaṇam //
<h2 id='4.2.29'>4.2.29 <small><small>(<a href='docExplore?doc_id=NS_4.2.29_4.2.35'>NS_4.2.29_4.2.35</a>)</small></small></h2>	pramāṇataś cārthapratipatteḥ //
<h2 id='4.2.30'>4.2.30 <small><small></small></small></h2>	pramāṇānupapattyupapattibhyām //
<h2 id='4.2.31'>4.2.31 <small><small></small></small></h2>	svapnaviṣayābhimānavad ayaṃ pramāṇaprameyābhimānaḥ //
<h2 id='4.2.32'>4.2.32 <small><small></small></small></h2>	māyāgandharvanagaramṛgatṛṣṇikāvad vā //
<h2 id='4.2.33'>4.2.33 <small><small></small></small></h2>	hetvabhāvād asiddhiḥ //
<h2 id='4.2.34'>4.2.34 <small><small></small></small></h2>	smṛtisaṅkalpavac ca svapnaviṣayābhimānaḥ //
<h2 id='4.2.35'>4.2.35 <small><small></small></small></h2>	mithyopalabdhivināśas tattvajñānāt svapnaviṣayābhimānapraṇāśavat pratibodhe //
<h2 id='4.2.36'>4.2.36 <small><small>(<a href='docExplore?doc_id=NS_4.2.36_4.2.43'>NS_4.2.36_4.2.43</a>)</small></small></h2>	buddheś caivaṃ nimittasadbhāvopalambhāt //
<h2 id='4.2.37'>4.2.37 <small><small></small></small></h2>	tattvapradhānabhedāc ca mithyābuddher dvaividhyopapattiḥ //
<h2 id='4.2.38'>4.2.38 <small><small></small></small></h2>	samādhiviśeṣābhyāsāt //
<h2 id='4.2.39'>4.2.39 <small><small></small></small></h2>	nārthaviśeṣaprābalyāt //
<h2 id='4.2.40'>4.2.40 <small><small></small></small></h2>	kṣudādibhiḥ pravartanāc ca //
<h2 id='4.2.41'>4.2.41 <small><small></small></small></h2>	pūrvakṛtaphalānubandhāt tadutpattiḥ //
<h2 id='4.2.42'>4.2.42 <small><small></small></small></h2>	araṇyaguhāpulinādiṣu yogābhyāsopadeśaḥ //
<h2 id='4.2.43'>4.2.43 <small><small></small></small></h2>	apavarge 'py evaṃ prasaṅgaḥ //
<h2 id='4.2.44'>4.2.44 <small><small>(<a href='docExplore?doc_id=NS_4.2.44_4.2.51'>NS_4.2.44_4.2.51</a>)</small></small></h2>	na, niṣpannāvaśyambhāvitvāt //
<h2 id='4.2.45'>4.2.45 <small><small></small></small></h2>	tadabhāvaś cāpavarge //
<h2 id='4.2.46'>4.2.46 <small><small></small></small></h2>	tadarthaṃ yamaniyamābhyām ātmasaṃskāro yogāc cādhyātmavidhyupāyaiḥ //
<h2 id='4.2.47'>4.2.47 <small><small></small></small></h2>	jñānagrahaṇābhyāsas tadvidyaiś ca saha saṃvādaḥ //
<h2 id='4.2.48'>4.2.48 <small><small></small></small></h2>	taṃ śiṣyagurusabrahmacāriviśiṣṭaśreyo'rthibhir anasūyibhir abhyupeyāt //
<h2 id='4.2.49'>4.2.49 <small><small></small></small></h2>	pratipakṣahīnam api vā prayojanārtham arthitve //
<h2 id='4.2.50'>4.2.50 <small><small></small></small></h2>	tattvādhyavasāyasaṃrakṣaṇārthaṃ jalpavitaṇḍe bījaprarohasaṃrakṣaṇārthaṃ kaṇṭakaśākhāvaraṇavat //
<h2 id='4.2.51'>4.2.51 <small><small></small></small></h2>	tābhyāṃ vigṛhya kathanam //

<h1 id='5.1'>5.1</h1>

<h2 id='5.1.1'>5.1.1 <small><small>(<a href='docExplore?doc_id=NS_5.1.1_5.1.3'>NS_5.1.1_5.1.3</a>)</small></small></h2>	sādharmyavaidharmyotkarṣāpakarṣavarṇyāvarṇyavikalpasādhyaprāptyaprāptiprasaṅgapratidṛṣṭāntānutpattisaṃśayaprakaraṇāhetvarthāpattyaviśeṣopapattyupalabdhyanupalabdhyanityanityakāryasamāḥ //
<h2 id='5.1.2'>5.1.2 <small><small></small></small></h2>	sādharmyavaidharmyābhyām upasaṃhāre taddharmaviparyayopapatteḥ sādharmyavaidharmyasamau //
<h2 id='5.1.3'>5.1.3 <small><small></small></small></h2>	gotvād gosiddhivat tatsiddhiḥ //
<h2 id='5.1.4'>5.1.4 <small><small>(<a href='docExplore?doc_id=NS_5.1.4_5.1.7'>NS_5.1.4_5.1.7</a>)</small></small></h2>	sādhyadṛṣṭāntayor dharmavikalpād ubhayasādhyatvāc cotkarṣāpakarṣavarṇyāvarṇyavikalpasādhyasamāḥ //
<h2 id='5.1.5'>5.1.5 <small><small></small></small></h2>	kiñcitsādharmyād upasaṃhārasiddher vaidharmyād apratiṣedhaḥ //
<h2 id='5.1.6'>5.1.6 <small><small></small></small></h2>	sādhyātideśāc ca dṛṣṭāntopapatteḥ //
<h2 id='5.1.7'>5.1.7 <small><small></small></small></h2>	prāpya sādhyam aprāpya vā hetoḥ prāptyāviśiṣṭatvād aprāptyāsādhakatvāc ca prāptyaprāptisamau //
<h2 id='5.1.8'>5.1.8 <small><small>(<a href='docExplore?doc_id=NS_5.1.8_5.1.12'>NS_5.1.8_5.1.12</a>)</small></small></h2>	ghaṭādiniṣpattidarśanāt pīḍane cābhicārād apratiṣedhaḥ //
<h2 id='5.1.9'>5.1.9 <small><small></small></small></h2>	dṛṣṭāntasya kāraṇānapadeśāt pratyavasthānāc ca pratidṛṣṭāntena prasaṅgapratidṛṣṭāntasamau //
<h2 id='5.1.10'>5.1.10 <small><small></small></small></h2>	pradīpopādānaprasaṅgavinivṛttivat tadvinivṛttiḥ //
<h2 id='5.1.11'>5.1.11 <small><small></small></small></h2>	pratidṛṣṭāntahetutve ca nāhetur dṛṣṭāntaḥ //
<h2 id='5.1.12'>5.1.12 <small><small></small></small></h2>	prāgutpatteḥ kāraṇābhāvād anutpattisamaḥ //
<h2 id='5.1.13'>5.1.13 <small><small>(<a href='docExplore?doc_id=NS_5.1.13_5.1.16'>NS_5.1.13_5.1.16</a>)</small></small></h2>	tathābhāvād utpannasya kāraṇopapatter na kāraṇapratiṣedhaḥ //
<h2 id='5.1.14'>5.1.14 <small><small></small></small></h2>	sāmānyadṛṣṭāntayor aindriyakatve samāne nityānityasādharmyāt saṃśayasamaḥ //
<h2 id='5.1.15'>5.1.15 <small><small></small></small></h2>	sādharmyāt saṃśaye na saṃśayo vaidharmyād ubhayathā vā saṃśaye 'tyantasaṃśayaprasaṅgo nityatvānabhyupagamāc ca sāmānyasyāpratiṣedhaḥ //
<h2 id='5.1.16'>5.1.16 <small><small></small></small></h2>	ubhayasādharmyāt prakriyāsiddheḥ prakaraṇasamaḥ //
<h2 id='5.1.17'>5.1.17 <small><small>(<a href='docExplore?doc_id=NS_5.1.17_5.1.22'>NS_5.1.17_5.1.22</a>)</small></small></h2>	pratipakṣāt prakaraṇasiddheḥ pratiṣedhānupapattiḥ pratipakṣopapatteḥ //
<h2 id='5.1.18'>5.1.18 <small><small></small></small></h2>	traikālyāsiddher hetor ahetusamaḥ //
<h2 id='5.1.19'>5.1.19 <small><small></small></small></h2>	na hetutaḥ sādhyasiddhes traikālyāsiddhiḥ //
<h2 id='5.1.20'>5.1.20 <small><small></small></small></h2>	pratiṣedānupapatteś ca pratiṣeddhavyāpratiṣedhaḥ //
<h2 id='5.1.21'>5.1.21 <small><small></small></small></h2>	arthāpattitaḥ pratipakṣasiddher arthāpattisamaḥ //
<h2 id='5.1.22'>5.1.22 <small><small></small></small></h2>	anuktasyārthāpatteḥ pakṣahāner upapattir anuktatvād anaikānatikatvāc cārthāpatteḥ //
<h2 id='5.1.23'>5.1.23 <small><small>(<a href='docExplore?doc_id=NS_5.1.23_5.1.28'>NS_5.1.23_5.1.28</a>)</small></small></h2>	ekadharmopapatter aviśeṣe sarvāviśeṣaprasaṅgāt sadbhāvaupapatter aviśeṣasamaḥ //
<h2 id='5.1.24'>5.1.24 <small><small></small></small></h2>	kvacit taddharmopapatteḥ kvacic cānupapatteḥ pratiṣedhābhāvaḥ //
<h2 id='5.1.25'>5.1.25 <small><small></small></small></h2>	ubhayakāraṇopapatter upapattisamaḥ //
<h2 id='5.1.26'>5.1.26 <small><small></small></small></h2>	upapattikāraṇābhyanujñānād apratiṣedhaḥ //
<h2 id='5.1.27'>5.1.27 <small><small></small></small></h2>	nirdiṣṭakāraṇābhāve 'py upalambhād upalabdhisamaḥ //
<h2 id='5.1.28'>5.1.28 <small><small></small></small></h2>	kāraṇāntarād api taddharmopapatter apratiṣedhaḥ //
<h2 id='5.1.29'>5.1.29 <small><small>(<a href='docExplore?doc_id=NS_5.1.29_5.1.33'>NS_5.1.29_5.1.33</a>)</small></small></h2>	tadanupalabdher anupalambhād abhāvasiddhau tadviparītopapatter anupalabdhisamaḥ //
<h2 id='5.1.30'>5.1.30 <small><small></small></small></h2>	anupalambhātmakatvād anupalabdher ahetuḥ //
<h2 id='5.1.31'>5.1.31 <small><small></small></small></h2>	jñānavikalpānāṃ ca bhāvābhāvasaṃvedanād adhyātmam //
<h2 id='5.1.32'>5.1.32 <small><small></small></small></h2>	sādharmyāt tulyadharmopapatteḥ sarvānityatvaprasaṅgād anityasamaḥ //
<h2 id='5.1.33'>5.1.33 <small><small></small></small></h2>	sādharmyād asiddheḥ pratiṣedhāsiddhiḥ pratiṣedhyasādharmyāt //
<h2 id='5.1.34'>5.1.34 <small><small>(<a href='docExplore?doc_id=NS_5.1.34_5.1.43'>NS_5.1.34_5.1.43</a>)</small></small></h2>	dṛṣṭānte ca sādhyasādhanabhāvena prajñātasya dharmasya hetutvāt tasya cobhayathābhāvān nāviśeṣaḥ //
<h2 id='5.1.35'>5.1.35 <small><small></small></small></h2>	nityam anityabhāvād anitye nityatvopapatter nityasamaḥ //
<h2 id='5.1.36'>5.1.36 <small><small></small></small></h2>	pratiṣedhye nityam anityabhāvād anitye 'nityatvopapatteḥ pratiṣedhābhāvaḥ //
<h2 id='5.1.37'>5.1.37 <small><small></small></small></h2>	prayatnakāryānekatvāt kāryasamaḥ //
<h2 id='5.1.38'>5.1.38 <small><small></small></small></h2>	kāryānyatve prayatnāhetutvam anupalabdhikāraṇopapatteḥ //
<h2 id='5.1.39'>5.1.39 <small><small></small></small></h2>	pratiṣedhe 'pi samāno doṣaḥ //
<h2 id='5.1.40'>5.1.40 <small><small></small></small></h2>	sarvatraivam //
<h2 id='5.1.41'>5.1.41 <small><small></small></small></h2>	pratiṣedhavipratiṣedhe pratiṣedhadoṣavad doṣaḥ //
<h2 id='5.1.42'>5.1.42 <small><small></small></small></h2>	pratiṣedhaṃ sadoṣam abhyupetya pratiṣedhavipratiṣedhe samāno doṣaprasaṅgo matānujñā //
<h2 id='5.1.43'>5.1.43 <small><small></small></small></h2>	svapakṣalakṣaṇāpekṣopapattyupasaṃhāre hetunirdeśe parapakṣadoṣābhyupagamāt samāno doṣaḥ //

<h1 id='5.2'>5.2</h1>

<h2 id='5.2.1'>5.2.1 <small><small>(<a href='docExplore?doc_id=NS_5.2.1'>NS_5.2.1</a>)</small></small></h2>	pratijñāhāniḥ pratijñāntaraṃ pratijñāvirodhaḥ pratijñāsannyāso hetvantaram arthāntaraṃ nirarthakam avijñātārtham apārthakam aprāptakālaṃ nyūnam adhikaṃ punaruktam ananubhāṣaṇam ajñānam apratibhā vikṣepo matānujñā paryanuyojyopekṣaṇaṃ niranuyojyānuyogo 'pasiddhānto hetvābhāsāś ca nigrahasthānāni //
<h2 id='5.2.2'>5.2.2 <small><small>(<a href='docExplore?doc_id=NS_5.2.2_5.2.6'>NS_5.2.2_5.2.6</a>)</small></small></h2>	pratidṛṣṭāntadharmābhyanujñā svadṛṣṭānte pratijñāhāniḥ //
<h2 id='5.2.3'>5.2.3 <small><small></small></small></h2>	pratijñātārthapratiṣedhe dharmavikalpāt tadarthanirdeśaḥ pratijñāntaram //
<h2 id='5.2.4'>5.2.4 <small><small></small></small></h2>	pratijñāhetvor virodhaḥ pratijñāvirodhaḥ //
<h2 id='5.2.5'>5.2.5 <small><small></small></small></h2>	pakṣapratiṣedhe pratijñātārthāpanayanaṃ pratijñāsannyāsaḥ //
<h2 id='5.2.6'>5.2.6 <small><small></small></small></h2>	aviśeṣokte hetau pratiṣiddhe viśeṣam icchato hetvantaram //
<h2 id='5.2.7'>5.2.7 <small><small>(<a href='docExplore?doc_id=NS_5.2.7_5.2.13'>NS_5.2.7_5.2.13</a>)</small></small></h2>	prakṛtād arthād apratisambaddhārtham arthāntaram //
<h2 id='5.2.8'>5.2.8 <small><small></small></small></h2>	varṇakramanirdeśavan nirarthakam //
<h2 id='5.2.9'>5.2.9 <small><small></small></small></h2>	pariṣatprativādibhyāṃ trir abhihitam apy avijñātam avijñātārtham //
<h2 id='5.2.10'>5.2.10 <small><small></small></small></h2>	paurvāparyāyogād apratisambaddhārtham apārthakam //
<h2 id='5.2.11'>5.2.11 <small><small></small></small></h2>	avayavaviparyāsavacanam aprāptakālam //
<h2 id='5.2.12'>5.2.12 <small><small></small></small></h2>	hīnam anyatamenāpy avayavena nyūnam //
<h2 id='5.2.13'>5.2.13 <small><small></small></small></h2>	hetūdāharaṇādhikam adhikam //
<h2 id='5.2.14'>5.2.14 <small><small>(<a href='docExplore?doc_id=NS_5.2.14_5.2.24'>NS_5.2.14_5.2.24</a>)</small></small></h2>	śabdārthayoḥ punar vacanaṃ punaruktam anyatrānuvādāt //
<h2 id='5.2.15'>5.2.15 <small><small></small></small></h2>	arthād āpannasya svaśabdena punarvacanam //
<h2 id='5.2.16'>5.2.16 <small><small></small></small></h2>	vijñātasya pariṣadā, trir abhihitasyāpy apratyuccāraṇam ananubhāṣaṇam //
<h2 id='5.2.17'>5.2.17 <small><small></small></small></h2>	avijñātaṃ cājñānam //
<h2 id='5.2.18'>5.2.18 <small><small></small></small></h2>	uttarasyāpratipattir apratibhā //
<h2 id='5.2.19'>5.2.19 <small><small></small></small></h2>	kāryavyāsaṅgāt kathāvicchedo vikṣepaḥ //
<h2 id='5.2.20'>5.2.20 <small><small></small></small></h2>	svapakṣe doṣābhyupagamāt parapakṣe doṣaprasaṅgo matānujñā //
<h2 id='5.2.21'>5.2.21 <small><small></small></small></h2>	nigrahasthānaprāptasyānigrahaḥ paryanuyojyopekṣaṇam //
<h2 id='5.2.22'>5.2.22 <small><small></small></small></h2>	anigrahasthāne nigrahasthānābhiyogo niranuyojyānuyogaḥ //
<h2 id='5.2.23'>5.2.23 <small><small></small></small></h2>	siddhāntam abhyupetyāniyamāt kathāprasaṅgo 'pasiddhāntaḥ //
<h2 id='5.2.24'>5.2.24 <small><small></small></small></h2>	hetvābhāsāś ca yathoktāḥ //</div>