<div class='content'><h2 id='1.1'>1.1</h2>

<h3 id='1.1.1'>1.1.1 <small>(<a href='docExplore?doc_id=NS_1.1.1_1.1.4'>NS_1.1.1_1.1.4</a>)</small></h3>	<p class='l'>pramāṇaprameyasaṃśayaprayojanadṛṣṭāntasiddhāntāvayavatarkanirṇayavādajalpavitaṇḍāhetvābhāsacchalajātinigrahasthānānāṃ tattvajñānān niḥśreyasādhigamaḥ //</p>
<h3 id='1.1.2'>1.1.2 <small></small></h3>	<p class='l'>duḥkhajanmapravṛttidoṣamithyājñānām uttarottarāpāye tadanantarāpāyād apavargaḥ //</p>
<h3 id='1.1.3'>1.1.3 <small></small></h3>	<p class='l'>pratyakṣānumānopamānaśabdāḥ pramāṇāni //</p>
<h3 id='1.1.4'>1.1.4 <small></small></h3>	<p class='l'>indriyārthasannikarṣottpannaṃ jñānam avyapadeśyam avyabhicāri vyavasāyātmakaṃ pratyakṣam //</p>
<h3 id='1.1.5'>1.1.5 <small>(<a href='docExplore?doc_id=NS_1.1.5_1.1.10'>NS_1.1.5_1.1.10</a>)</small></h3>	<p class='l'>atha tatpūrvakaṃ trividham anumānaṃ pūrvavac cheṣavat sāmānyato dṛṣṭaṃ ca //</p>
<h3 id='1.1.6'>1.1.6 <small></small></h3>	<p class='l'>prasiddhasādharmyāt sādhyasādhanam upamānam //</p>
<h3 id='1.1.7'>1.1.7 <small></small></h3>	<p class='l'>āptopadeśaḥ śabdaḥ //</p>
<h3 id='1.1.8'>1.1.8 <small></small></h3>	<p class='l'>sa dvividho dṛṣṭādṛṣṭārthatvāt //</p>
<h3 id='1.1.9'>1.1.9 <small></small></h3>	<p class='l'>ātmaśarīrendriyārthabuddhimanaḥpravṛttidoṣapretyabhāvaphaladuḥkhāpavargās tu prameyam //</p>
<h3 id='1.1.10'>1.1.10 <small></small></h3>	<p class='l'>icchādveṣaprayatnasukhaduḥkhajñānāny ātmano liṅgam iti //</p>
<h3 id='1.1.11'>1.1.11 <small>(<a href='docExplore?doc_id=NS_1.1.11_1.1.17'>NS_1.1.11_1.1.17</a>)</small></h3>	<p class='l'>ceṣṭendriyārthāśrayaḥ śarīram //</p>
<h3 id='1.1.12'>1.1.12 <small></small></h3>	<p class='l'>ghrāṇarasanacakṣustvakśrotrāṇīndriyāṇi bhūtebhyaḥ //</p>
<h3 id='1.1.13'>1.1.13 <small></small></h3>	<p class='l'>pṛthivy āpas tejo vāyur ākāśam iti bhūtāni //</p>
<h3 id='1.1.14'>1.1.14 <small></small></h3>	<p class='l'>gandharasarūpasparśaśabdāḥ pṛthivyādiguṇās tadarthāḥ //</p>
<h3 id='1.1.15'>1.1.15 <small></small></h3>	<p class='l'>buddhir upalabdhir jñānam ity anarthāntaram //</p>
<h3 id='1.1.16'>1.1.16 <small></small></h3>	<p class='l'>yupagajjñānānutpattir manaso liṅgam //</p>
<h3 id='1.1.17'>1.1.17 <small></small></h3>	<p class='l'>pravṛttir vāgbuddhiśarīrārambhaḥ //</p>
<h3 id='1.1.18'>1.1.18 <small>(<a href='docExplore?doc_id=NS_1.1.18_1.1.24'>NS_1.1.18_1.1.24</a>)</small></h3>	<p class='l'>pravartanālakṣaṇā doṣāḥ //</p>
<h3 id='1.1.19'>1.1.19 <small></small></h3>	<p class='l'>punarutpattiḥ pretyabhāvaḥ //</p>
<h3 id='1.1.20'>1.1.20 <small></small></h3>	<p class='l'>pravṛttidoṣajanito 'rthaḥ phalam //</p>
<h3 id='1.1.21'>1.1.21 <small></small></h3>	<p class='l'>bādhanālakṣaṇaṃ duḥkham //</p>
<h3 id='1.1.22'>1.1.22 <small></small></h3>	<p class='l'>tadatyantavimokṣo 'pavargaḥ //</p>
<h3 id='1.1.23'>1.1.23 <small></small></h3>	<p class='l'>samānānekadharmopapatter vipratipatter upalabdhyanupalabdhyavyavasthātaś ca viśeṣāpekṣo vimarśaḥ saṃśayaḥ //</p>
<h3 id='1.1.24'>1.1.24 <small></small></h3>	<p class='l'>yam artham adhikṛtya pravartate tat prayojanam //</p>
<h3 id='1.1.25'>1.1.25 <small>(<a href='docExplore?doc_id=NS_1.1.25_1.1.29'>NS_1.1.25_1.1.29</a>)</small></h3>	<p class='l'>laukikaparīkṣakāṇāṃ yasminn arthe buddhisāmyaṃ sa dṛṣṭānataḥ //</p>
<h3 id='1.1.26'>1.1.26 <small></small></h3>	<p class='l'>tantrādhikaraṇābhyupagamasaṃsthitiḥ siddhāntaḥ //</p>
<h3 id='1.1.27'>1.1.27 <small></small></h3>	<p class='l'>sa caturvidhaḥ sarvatantrapratitantrādhikaraṇābhyupagamasaṃsthityarthāntarabhāvāt //</p>
<h3 id='1.1.28'>1.1.28 <small></small></h3>	<p class='l'>sarvatantrāviruddhas tantre 'dhikṛto 'rthaḥ sarvatantrasiddhāntaḥ //</p>
<h3 id='1.1.29'>1.1.29 <small></small></h3>	<p class='l'>samānatantrasiddhaḥ pratantrāsiddhaḥ pratitantrasiddhāntaḥ //</p>
<h3 id='1.1.30'>1.1.30 <small>(<a href='docExplore?doc_id=NS_1.1.30_1.1.41'>NS_1.1.30_1.1.41</a>)</small></h3>	<p class='l'>yatsiddhāv anyaprakaraṇasiddhiḥ so 'dhikaraṇasiddhāntaḥ //</p>
<h3 id='1.1.31'>1.1.31 <small></small></h3>	<p class='l'>aparīkṣitābhyupagamāt tadviśeṣaparīkṣaṇam abhyupagamasiddhāntaḥ //</p>
<h3 id='1.1.32'>1.1.32 <small></small></h3>	<p class='l'>pratijñāhetūdāharaṇopanayanigamanāny avayavāḥ //</p>
<h3 id='1.1.33'>1.1.33 <small></small></h3>	<p class='l'>sādhyanirdeśaḥ pratijñā //</p>
<h3 id='1.1.34'>1.1.34 <small></small></h3>	<p class='l'>udāharaṇasādharmyāt sādhyasādhanaṃ hetuḥ //</p>
<h3 id='1.1.35'>1.1.35 <small></small></h3>	<p class='l'>tathā vaidharmyāt //</p>
<h3 id='1.1.36'>1.1.36 <small></small></h3>	<p class='l'>sādhyasādharmyāt taddharmabhāvī dṛṣṭānta udāharaṇam //</p>
<h3 id='1.1.37'>1.1.37 <small></small></h3>	<p class='l'>tadviparyayād vā viparītam //</p>
<h3 id='1.1.38'>1.1.38 <small></small></h3>	<p class='l'>udāharaṇāpekṣas tathety upasaṃhāro na tatheti vā sādhyasyopanayaḥ //</p>
<h3 id='1.1.39'>1.1.39 <small></small></h3>	<p class='l'>hetvapadeśāt pratijñāyāḥ punarvacanaṃ nigamanam //</p>
<h3 id='1.1.40'>1.1.40 <small></small></h3>	<p class='l'>avijñātatattve 'rthe kāraṇopapattitas tattvajñānārtham ūhas tarkaḥ //</p>
<h3 id='1.1.41'>1.1.41 <small></small></h3>	<p class='l'>vimṛśya pakṣapratipakṣābhyām arthāvadhāraṇaṃ nirṇayaḥ //</p>

<h2 id='1.2'>1.2</h2>

<h3 id='1.2.1'>1.2.1 <small>(<a href='docExplore?doc_id=NS_1.2.1_1.2.5'>NS_1.2.1_1.2.5</a>)</small></h3>	<p class='l'>pramāṇatarkasādhanopālambhaḥ siddhāntāviruddhaḥ pañcāvayavopapannaḥ pakṣapratipakṣaparigraho vādaḥ //</p>
<h3 id='1.2.2'>1.2.2 <small></small></h3>	<p class='l'>yathoktopapannaś chalajātinigrahasthānasādhanopālambho jalpaḥ //</p>
<h3 id='1.2.3'>1.2.3 <small></small></h3>	<p class='l'>sa pratipakṣasthāpanāhīno vitaṇḍā //</p>
<h3 id='1.2.4'>1.2.4 <small></small></h3>	<p class='l'>savyabhicāraviruddhaprakaraṇasamasādhyasamakālātītā hetvābhāsāḥ //</p>
<h3 id='1.2.5'>1.2.5 <small></small></h3>	<p class='l'>anaikāntikaḥ savyabhicāraḥ //</p>
<h3 id='1.2.6'>1.2.6 <small>(<a href='docExplore?doc_id=NS_1.2.6_1.2.11'>NS_1.2.6_1.2.11</a>)</small></h3>	<p class='l'>siddhāntam abhyupetya tadvirodhī viruddhaḥ //</p>
<h3 id='1.2.7'>1.2.7 <small></small></h3>	<p class='l'>yasmāt prakaraṇacintā sa nirṇayārtham apadiṣṭaḥ prakaraṇasamaḥ //</p>
<h3 id='1.2.8'>1.2.8 <small></small></h3>	<p class='l'>sādhyāviśiṣṭaḥ sādhyatvāt sādhyasamaḥ //</p>
<h3 id='1.2.9'>1.2.9 <small></small></h3>	<p class='l'>kālātyayāpadiṣṭaḥ kālātītaḥ //</p>
<h3 id='1.2.10'>1.2.10 <small></small></h3>	<p class='l'>vacanavighāto 'rthavikalpopapattyā chalam //</p>
<h3 id='1.2.11'>1.2.11 <small></small></h3>	<p class='l'>tat trividhaṃ vākchalaṃ sāmānyacchalam upacāracchalam ceti //</p>
<h3 id='1.2.12'>1.2.12 <small>(<a href='docExplore?doc_id=NS_1.2.12_1.2.20'>NS_1.2.12_1.2.20</a>)</small></h3>	<p class='l'>aviśeṣābhihite 'rthe vaktur abhiprāyād arthāntarakalpanā vākchalam //</p>
<h3 id='1.2.13'>1.2.13 <small></small></h3>	<p class='l'>sambhavato 'rthasyātisāmānyayogād asambhūtārthakalpanā sāmānyacchalam //</p>
<h3 id='1.2.14'>1.2.14 <small></small></h3>	<p class='l'>dharmavikalpanirdeśe 'rthasadbhāvapratiṣedha upacāracchalam //</p>
<h3 id='1.2.15'>1.2.15 <small></small></h3>	<p class='l'>vākchalam evopacāracchalaṃ tadaviśeṣāt //</p>
<h3 id='1.2.16'>1.2.16 <small></small></h3>	<p class='l'>na tadarthāntarabhāvāt //</p>
<h3 id='1.2.17'>1.2.17 <small></small></h3>	<p class='l'>aviṣeṣe vā kiñcit sādharmyād ekacchalaprasaṅaḥ //</p>
<h3 id='1.2.18'>1.2.18 <small></small></h3>	<p class='l'>sādharmyavaidharmyābhyāṃ pratyavasthānaṃ jātiḥ //</p>
<h3 id='1.2.19'>1.2.19 <small></small></h3>	<p class='l'>vipratipattir apratipattiś ca nigrahasthānam //</p>
<h3 id='1.2.20'>1.2.20 <small></small></h3>	<p class='l'>tadvikalpāj jātinigrahasthānabahutvam //</p>

<h2 id='2.1'>2.1</h2>

<h3 id='2.1.1'>2.1.1 <small>(<a href='docExplore?doc_id=NS_2.1.1_2.1.6'>NS_2.1.1_2.1.6</a>)</small></h3>	<p class='l'>samānānekadharmādhyavasāyād anyataradharmādhyavasāyād vā na saṃśayaḥ //</p>
<h3 id='2.1.2'>2.1.2 <small></small></h3>	<p class='l'>vipratipattyavyavasthādhyavasāyāc ca //</p>
<h3 id='2.1.3'>2.1.3 <small></small></h3>	<p class='l'>vipratipattau ca sampratipatteḥ //</p>
<h3 id='2.1.4'>2.1.4 <small></small></h3>	<p class='l'>avyavasthātmani vyavasthitatvāc cāvyavasthāyāḥ //</p>
<h3 id='2.1.5'>2.1.5 <small></small></h3>	<p class='l'>tathātyantasaṃśayas taddharmasātatyopapatteḥ //</p>
<h3 id='2.1.6'>2.1.6 <small></small></h3>	<p class='l'>yathoktādhyavasāyād eva tadaviśeṣāpekṣāt saṃśaye nāsaṃśayo nātyantasaṃśayo vā //</p>
<h3 id='2.1.7'>2.1.7 <small>(<a href='docExplore?doc_id=NS_2.1.7_2.1.12'>NS_2.1.7_2.1.12</a>)</small></h3>	<p class='l'>yathra saṃśayas tatraivam uttarottaraprasaṅgaḥ //</p>
<h3 id='2.1.8'>2.1.8 <small></small></h3>	<p class='l'>pratyakṣādīnām aprāmāṇyaṃ traikālyāsiddheḥ //</p>
<h3 id='2.1.9'>2.1.9 <small></small></h3>	<p class='l'>pūrvaṃ hi pramāṇasiddhau nendriyārthasannikarṣāt pratyakṣotpattiḥ //</p>
<h3 id='2.1.10'>2.1.10 <small></small></h3>	<p class='l'>paścāt siddhau na pramāṇebhyaḥ prameyasiddhiḥ //</p>
<h3 id='2.1.11'>2.1.11 <small></small></h3>	<p class='l'>yugapatsiddhau pratyarthaniyatatvāt kramavṛttitvābhāvo buddhīnām //</p>
<h3 id='2.1.12'>2.1.12 <small></small></h3>	<p class='l'>traikālyāsiddheḥ pratiṣedhānupapattiḥ //</p>
<h3 id='2.1.13'>2.1.13 <small>(<a href='docExplore?doc_id=NS_2.1.13_2.1.18'>NS_2.1.13_2.1.18</a>)</small></h3>	<p class='l'>sarvapramāṇapratiṣedhāc ca pratiṣedhānupapattiḥ //</p>
<h3 id='2.1.14'>2.1.14 <small></small></h3>	<p class='l'>tatprāmāṇye vā na sarvapramāṇavipratiṣedhaḥ //</p>
<h3 id='2.1.15'>2.1.15 <small></small></h3>	<p class='l'>traikālyāpratiṣedhaś ca śabdād ātodyasiddhivat tatsiddheḥ //</p>
<h3 id='2.1.16'>2.1.16 <small></small></h3>	<p class='l'>prameyā ca tulāprāmāṇyavat //</p>
<h3 id='2.1.17'>2.1.17 <small></small></h3>	<p class='l'>pramāṇataḥ siddheḥ pramāṇānāṃ pramāṇāntarasiddhiprasaṅgaḥ //</p>
<h3 id='2.1.18'>2.1.18 <small></small></h3>	<p class='l'>tadvinivṛtter vā pramāṇasiddhivat prameyasiddhiḥ //</p>
<h3 id='2.1.19'>2.1.19 <small>(<a href='docExplore?doc_id=NS_2.1.19_2.1.25'>NS_2.1.19_2.1.25</a>)</small></h3>	<p class='l'>na pradīpaprakāśasiddhivat tatsiddheḥ //</p>
<h3 id='2.1.20'>2.1.20 <small></small></h3>	<p class='l'>kvacin nivṛttidarśanād anivṛttidarśanāc ca kvacid anekāntaḥ //</p>
<h3 id='2.1.21'>2.1.21 <small></small></h3>	<p class='l'>pratyakṣalakṣaṇānupapattir asamagravacanāt //</p>
<h3 id='2.1.22'>2.1.22 <small></small></h3>	<p class='l'>nātmamanasoḥ sannikarṣābhāve pratyakṣotpattiḥ //</p>
<h3 id='2.1.23'>2.1.23 <small></small></h3>	<p class='l'>digdeśakālākāśeṣv apy evaṃ prasaṅgaḥ //</p>
<h3 id='2.1.24'>2.1.24 <small></small></h3>	<p class='l'>jñānaliṅgatvād ātmano nānavarodhaḥ //</p>
<h3 id='2.1.25'>2.1.25 <small></small></h3>	<p class='l'>tadayaugapadyaliṅgatvāc ca na manasaḥ //</p>
<h3 id='2.1.26'>2.1.26 <small>(<a href='docExplore?doc_id=NS_2.1.26_2.1.32'>NS_2.1.26_2.1.32</a>)</small></h3>	<p class='l'>pratyakṣanimittatvāc cendriyārthayoḥ sannikarṣasya svaśabdena vacanam //</p>
<h3 id='2.1.27'>2.1.27 <small></small></h3>	<p class='l'>suptavyāsaktamanasāṃ cendriyārthayoḥ sannikarṣanimittatvāt //</p>
<h3 id='2.1.28'>2.1.28 <small></small></h3>	<p class='l'>taiś cāpadeśo jñānaviśeṣāṇām //</p>
<h3 id='2.1.29'>2.1.29 <small></small></h3>	<p class='l'>vyāhatatvād ahetuḥ //</p>
<h3 id='2.1.30'>2.1.30 <small></small></h3>	<p class='l'>nārthaviśeṣaprābalyāt //</p>
<h3 id='2.1.31'>2.1.31 <small></small></h3>	<p class='l'>pratyakṣam anumānam ekadeśagrahaṇād upalabdheḥ //</p>
<h3 id='2.1.32'>2.1.32 <small></small></h3>	<p class='l'>na, pratyakṣeṇa yāvat tāvad apy upalambhāt //</p>
<h3 id='2.1.33'>2.1.33 <small>(<a href='docExplore?doc_id=NS_2.1.33_2.1.39'>NS_2.1.33_2.1.39</a>)</small></h3>	<p class='l'>sādhyatvād avayavini sandehaḥ //</p>
<h3 id='2.1.34'>2.1.34 <small></small></h3>	<p class='l'>sarvāgrahaṇam avayavyasiddheḥ //</p>
<h3 id='2.1.35'>2.1.35 <small></small></h3>	<p class='l'>dhāraṇākarṣaṇopapatteś ca //</p>
<h3 id='2.1.36'>2.1.36 <small></small></h3>	<p class='l'>senāvanavat grahaṇam iti cen nātīndriyatvād aṇūnām //</p>
<h3 id='2.1.37'>2.1.37 <small></small></h3>	<p class='l'>rodhopaghātasādṛśyebhyo vyabhicārād anumānam apramāṇam //</p>
<h3 id='2.1.38'>2.1.38 <small></small></h3>	<p class='l'>naikadeśatrāsasādṛśyebhyo 'rthāntarabhāvāt //</p>
<h3 id='2.1.39'>2.1.39 <small></small></h3>	<p class='l'>vartamānābhāvaḥ patataḥ patitapatitavyakālopapatteḥ //</p>
<h3 id='2.1.40'>2.1.40 <small>(<a href='docExplore?doc_id=NS_2.1.40_2.1.45'>NS_2.1.40_2.1.45</a>)</small></h3>	<p class='l'>tayor apy abhāvo vartamānābhāve tadapekṣatvāt //</p>
<h3 id='2.1.41'>2.1.41 <small></small></h3>	<p class='l'>nātītānāgatayor itaretarāpekṣā siddhiḥ //</p>
<h3 id='2.1.42'>2.1.42 <small></small></h3>	<p class='l'>vartamānābhāve sarvāgrahaṇaṃ pratyakṣānupapatteḥ //</p>
<h3 id='2.1.43'>2.1.43 <small></small></h3>	<p class='l'>kṛtatākartavyatopapattes tūbhayathā grahaṇam //</p>
<h3 id='2.1.44'>2.1.44 <small></small></h3>	<p class='l'>atyantaprāyaikadeśasādharmyād upamānasiddhiḥ //</p>
<h3 id='2.1.45'>2.1.45 <small></small></h3>	<p class='l'>prasiddhasādharmyād upamānasiddher yathoktadoṣānupapattiḥ //</p>
<h3 id='2.1.46'>2.1.46 <small>(<a href='docExplore?doc_id=NS_2.1.46_2.1.53'>NS_2.1.46_2.1.53</a>)</small></h3>	<p class='l'>pratyakṣeṇāpratyakṣasiddheḥ //</p>
<h3 id='2.1.47'>2.1.47 <small></small></h3>	<p class='l'>nāpratyakṣe gavaye pramāṇārtham upamānasya paśyāmaḥ //</p>
<h3 id='2.1.48'>2.1.48 <small></small></h3>	<p class='l'>tathety upasaṃhārād upamānasiddher nāviśeṣaḥ //</p>
<h3 id='2.1.49'>2.1.49 <small></small></h3>	<p class='l'>śabdo 'numānam arthasyānupalabdher anumeyatvāt //</p>
<h3 id='2.1.50'>2.1.50 <small></small></h3>	<p class='l'>upalabdher advipravṛttitvāt //</p>
<h3 id='2.1.51'>2.1.51 <small></small></h3>	<p class='l'>sambandhāc ca //</p>
<h3 id='2.1.52'>2.1.52 <small></small></h3>	<p class='l'>āptopadeśasāmarthyāc chabdād arthasampratyayaḥ //</p>
<h3 id='2.1.53'>2.1.53 <small></small></h3>	<p class='l'>pūraṇapradāhapāṭanānupalabdheś ca sambandhābhāvaḥ //</p>
<h3 id='2.1.54'>2.1.54 <small>(<a href='docExplore?doc_id=NS_2.1.54_2.1.68'>NS_2.1.54_2.1.68</a>)</small></h3>	<p class='l'>śabdārthavyavasthānād apratiṣedhaḥ //</p>
<h3 id='2.1.55'>2.1.55 <small></small></h3>	<p class='l'>na sāmāyikatvāc chabdārthasampratyayasya //</p>
<h3 id='2.1.56'>2.1.56 <small></small></h3>	<p class='l'>jātiviśeṣe cāniyamāt //</p>
<h3 id='2.1.57'>2.1.57 <small></small></h3>	<p class='l'>tadaprāmāṇyam anṛtavyāghātapunaruktadoṣebhyaḥ //</p>
<h3 id='2.1.58'>2.1.58 <small></small></h3>	<p class='l'>na karmakartṛsādhanavaiguṇyāt //</p>
<h3 id='2.1.59'>2.1.59 <small></small></h3>	<p class='l'>abhyupetya kālabhede doṣavacanāt //</p>
<h3 id='2.1.60'>2.1.60 <small></small></h3>	<p class='l'>anuvādopapatteś ca //</p>
<h3 id='2.1.61'>2.1.61 <small></small></h3>	<p class='l'>vākyavibhāgasya cārthagrahaṇāt //</p>
<h3 id='2.1.62'>2.1.62 <small></small></h3>	<p class='l'>vidhyarthavādānuvādavacanaviniyogāt //</p>
<h3 id='2.1.63'>2.1.63 <small></small></h3>	<p class='l'>vidhir vidhāyakaḥ //</p>
<h3 id='2.1.64'>2.1.64 <small></small></h3>	<p class='l'>stutir nindā parakṛtiḥ purākalpa ity arthavādaḥ //</p>
<h3 id='2.1.65'>2.1.65 <small></small></h3>	<p class='l'>vidhivihitasyānuvacanam anuvādaḥ //</p>
<h3 id='2.1.66'>2.1.66 <small></small></h3>	<p class='l'>nānuvādapunaruktayor viśeṣaḥ śabdābhyāsopapatteḥ //</p>
<h3 id='2.1.67'>2.1.67 <small></small></h3>	<p class='l'>śīghrataragamanopadeśavad abhyāsān nāviśeṣaḥ //</p>
<h3 id='2.1.68'>2.1.68 <small></small></h3>	<p class='l'>mantrāyurvedaprāmāṇyavac ca tatprāmāṇyam āptaprāmāṇyāt //</p>

<h2 id='2.2'>2.2</h2>

<h3 id='2.2.1'>2.2.1 <small>(<a href='docExplore?doc_id=NS_2.2.1_2.2.6'>NS_2.2.1_2.2.6</a>)</small></h3>	<p class='l'>na catuṣṭvam aitihyārthāpattisambhavābhāvaprāmāṇyāt //</p>
<h3 id='2.2.2'>2.2.2 <small></small></h3>	<p class='l'>śabda aitihyānarthāntarabhāvād anumāne 'rthāpattisambhavābhāvānarthāntarabhāvāc cāpratiṣedhaḥ //</p>
<h3 id='2.2.3'>2.2.3 <small></small></h3>	<p class='l'>arthāpattir apramāṇam anaikāntikatvāt //</p>
<h3 id='2.2.4'>2.2.4 <small></small></h3>	<p class='l'>anarthāpattāv arthāpattyabhimānāt //</p>
<h3 id='2.2.5'>2.2.5 <small></small></h3>	<p class='l'>pratiṣedhāprāmāṇyaṃ cānaikāntikatvāt //</p>
<h3 id='2.2.6'>2.2.6 <small></small></h3>	<p class='l'>tatprāmāṇye vā nārthāpattyaprāmāṇyam //</p>
<h3 id='2.2.7'>2.2.7 <small>(<a href='docExplore?doc_id=NS_2.2.7_2.2.13'>NS_2.2.7_2.2.13</a>)</small></h3>	<p class='l'>nābhāvaprāmāṇyaṃ prameyāsiddheḥ //</p>
<h3 id='2.2.8'>2.2.8 <small></small></h3>	<p class='l'>lakṣiteṣv alakṣaṇalakṣitatvād alakṣitānāṃ tatprameyasiddheḥ //</p>
<h3 id='2.2.9'>2.2.9 <small></small></h3>	<p class='l'>asaty arthe nābhāva iti cen nānyalakṣaṇopapatteḥ //</p>
<h3 id='2.2.10'>2.2.10 <small></small></h3>	<p class='l'>tatsiddher alakṣiteṣv ahetuḥ //</p>
<h3 id='2.2.11'>2.2.11 <small></small></h3>	<p class='l'>na lakṣaṇāvasthitāpekṣasiddheḥ //</p>
<h3 id='2.2.12'>2.2.12 <small></small></h3>	<p class='l'>prāg utpatter abhāvopapatteś ca //</p>
<h3 id='2.2.13'>2.2.13 <small></small></h3>	<p class='l'>ādhimattvād aindriyakatvāt kṛtakavad upacārāc ca //</p>
<h3 id='2.2.14'>2.2.14 <small>(<a href='docExplore?doc_id=NS_2.2.14_2.2.19'>NS_2.2.14_2.2.19</a>)</small></h3>	<p class='l'>na ghaṭābhāvasāmānyanityatvān nityeṣv apy anityavad upacārāc ca //</p>
<h3 id='2.2.15'>2.2.15 <small></small></h3>	<p class='l'>tattvabhāktayor nānātvasya vibhāgād avyabhicāraḥ //</p>
<h3 id='2.2.16'>2.2.16 <small></small></h3>	<p class='l'>santānānumānaviśeṣaṇāt //</p>
<h3 id='2.2.17'>2.2.17 <small></small></h3>	<p class='l'>kāraṇadravyasya pradeśaśabdenābhidhānāt //</p>
<h3 id='2.2.18'>2.2.18 <small></small></h3>	<p class='l'>prāg uccāraṇād anupalabdher āvaraṇādyanupalabdheś ca //</p>
<h3 id='2.2.19'>2.2.19 <small></small></h3>	<p class='l'>tadanupalabdher anupalambhād āvaraṇopapattiḥ //</p>
<h3 id='2.2.20'>2.2.20 <small>(<a href='docExplore?doc_id=NS_2.2.20_2.2.28'>NS_2.2.20_2.2.28</a>)</small></h3>	<p class='l'>anupalambhād apy anupalabdhisadbhāvān nāvaraṇānupapattir anupalambhāt //</p>
<h3 id='2.2.21'>2.2.21 <small></small></h3>	<p class='l'>anupalambhātmakatvād anupalabdher ahetuḥ //</p>
<h3 id='2.2.22'>2.2.22 <small></small></h3>	<p class='l'>asparśatvāt //</p>
<h3 id='2.2.23'>2.2.23 <small></small></h3>	<p class='l'>na karmānityatvāt //</p>
<h3 id='2.2.24'>2.2.24 <small></small></h3>	<p class='l'>nāṇunityatvāt //</p>
<h3 id='2.2.25'>2.2.25 <small></small></h3>	<p class='l'>sampradānāt //</p>
<h3 id='2.2.26'>2.2.26 <small></small></h3>	<p class='l'>tadantarālānupalabdher ahetuḥ //</p>
<h3 id='2.2.27'>2.2.27 <small></small></h3>	<p class='l'>adhyāpanād apratiṣedhaḥ //</p>
<h3 id='2.2.28'>2.2.28 <small></small></h3>	<p class='l'>ubhayoḥ pakṣayor anyatarasyādhyāpanād apratiṣedhaḥ //</p>
<h3 id='2.2.29'>2.2.29 <small>(<a href='docExplore?doc_id=NS_2.2.29_2.2.36'>NS_2.2.29_2.2.36</a>)</small></h3>	<p class='l'>abhyāsāt //</p>
<h3 id='2.2.30'>2.2.30 <small></small></h3>	<p class='l'>nānyatve 'py abhyāsasyopacārāt //</p>
<h3 id='2.2.31'>2.2.31 <small></small></h3>	<p class='l'>anyad anyasmād ananyatvād ananyad ity anyatābhāvaḥ //</p>
<h3 id='2.2.32'>2.2.32 <small></small></h3>	<p class='l'>tadabhāve nāsty ananyatā tayor itaretarāpekṣasiddheḥ //</p>
<h3 id='2.2.33'>2.2.33 <small></small></h3>	<p class='l'>vināśakāraṇānupalabdheḥ //</p>
<h3 id='2.2.34'>2.2.34 <small></small></h3>	<p class='l'>aśravaṇakāraṇānupalabdheḥ satataśravaṇaprasaṅgaḥ //</p>
<h3 id='2.2.35'>2.2.35 <small></small></h3>	<p class='l'>upalabhyamāne cānupalabdher asattvād anapadeśaḥ //</p>
<h3 id='2.2.36'>2.2.36 <small></small></h3>	<p class='l'>pāṇinimittapraśleṣāc chabdābhāve nānupalabdhiḥ //</p>
<h3 id='2.2.37'>2.2.37 <small>(<a href='docExplore?doc_id=NS_2.2.37_2.2.44'>NS_2.2.37_2.2.44</a>)</small></h3>	<p class='l'>vināśakāraṇānupalabdheś cāvasthāne tannityatvaprasaṅgaḥ //</p>
<h3 id='2.2.38'>2.2.38 <small></small></h3>	<p class='l'>asparśatvād apratiṣedhaḥ //</p>
<h3 id='2.2.39'>2.2.39 <small></small></h3>	<p class='l'>vibhaktyantaropapatteś ca samāse //</p>
<h3 id='2.2.40'>2.2.40 <small></small></h3>	<p class='l'>vikārādeśopadeśāt saṃśayaḥ //</p>
<h3 id='2.2.41'>2.2.41 <small></small></h3>	<p class='l'>prakṛtivivṛddhau vikāravivṛddhiḥ //</p>
<h3 id='2.2.42'>2.2.42 <small></small></h3>	<p class='l'>nyūnasamādhikopalabdher vikārāṇām ahetuḥ //</p>
<h3 id='2.2.43'>2.2.43 <small></small></h3>	<p class='l'>dvividhasyāpi hetor abhāvād asādhanaṃ dṛṣṭāntaḥ //</p>
<h3 id='2.2.44'>2.2.44 <small></small></h3>	<p class='l'>nātulyaprakṛtīnāṃ vikāravikalpāt //</p>
<h3 id='2.2.45'>2.2.45 <small>(<a href='docExplore?doc_id=NS_2.2.45_2.2.51'>NS_2.2.45_2.2.51</a>)</small></h3>	<p class='l'>dravyavikāravaiṣamyavad varṇavikāravikalpaḥ //</p>
<h3 id='2.2.46'>2.2.46 <small></small></h3>	<p class='l'>na vikāradharmānupapatteḥ //</p>
<h3 id='2.2.47'>2.2.47 <small></small></h3>	<p class='l'>vikāraprāptānām apunarāpatteḥ //</p>
<h3 id='2.2.48'>2.2.48 <small></small></h3>	<p class='l'>suvarṇādīnāṃ punarāpatter ahetuḥ //</p>
<h3 id='2.2.49'>2.2.49 <small></small></h3>	<p class='l'>na tadvikārāṇāṃ suvarṇabhāvāvyatirekāt //</p>
<h3 id='2.2.50'>2.2.50 <small></small></h3>	<p class='l'>nityatve 'vikārād anityatve cānavasthānāt //</p>
<h3 id='2.2.51'>2.2.51 <small></small></h3>	<p class='l'>nityānām atīndriyatvāt taddharmavikalpāc ca varṇavikārāṇām apratiṣedhaḥ //</p>
<h3 id='2.2.52'>2.2.52 <small>(<a href='docExplore?doc_id=NS_2.2.52_2.2.57'>NS_2.2.52_2.2.57</a>)</small></h3>	<p class='l'>anavasthāyitve ca varṇopalabdhivat tadvikārotpattiḥ //</p>
<h3 id='2.2.53'>2.2.53 <small></small></h3>	<p class='l'>vikāradharmitve nityatvābhāvāt kālāntare vikāropapatteś cāpratiṣedhaḥ //</p>
<h3 id='2.2.54'>2.2.54 <small></small></h3>	<p class='l'>prakṛtyaniyamāt //</p>
<h3 id='2.2.55'>2.2.55 <small></small></h3>	<p class='l'>aniyame niyamān nāniyamaḥ //</p>
<h3 id='2.2.56'>2.2.56 <small></small></h3>	<p class='l'>niyamāniyamavirodhād aniyame niyamāc cāpratiṣedhaḥ //</p>
<h3 id='2.2.57'>2.2.57 <small></small></h3>	<p class='l'>guṇāntarāpattyupamardahrāsavṛddhileśaśleśebhyas tu vikāropapatter varṇavikārāḥ //</p>
<h3 id='2.2.58'>2.2.58 <small>(<a href='docExplore?doc_id=NS_2.2.58_2.2.69'>NS_2.2.58_2.2.69</a>)</small></h3>	<p class='l'>te vibhaktyantāḥ padam //</p>
<h3 id='2.2.59'>2.2.59 <small></small></h3>	<p class='l'>vyaktyākṛtijātisannidhāv upacārāt saṃśayaḥ //</p>
<h3 id='2.2.60'>2.2.60 <small></small></h3>	<p class='l'>yāśabdasamūhatyāgaparigrahasaṅkhyāvṛddhyapacayavarṇasamāsānubandhānāṃ vyaktāv upacārād vyaktiḥ //</p>
<h3 id='2.2.61'>2.2.61 <small></small></h3>	<p class='l'>na tadanavasthānāt //</p>
<h3 id='2.2.62'>2.2.62 <small></small></h3>	<p class='l'>sahacaraṇasthānatādarthyavṛttamānadhāraṇasāmīpyayogasādhanādhipatyebhyo brāhmaṇamañcakaṭarājasaktu candanagaṅgāśāṭakānnapuruṣeṣv atadbhāve 'pi tadupacāraḥ //</p>
<h3 id='2.2.63'>2.2.63 <small></small></h3>	<p class='l'>ākṛtis tadapekṣatvāt sattvavyavasthānasiddheḥ //</p>
<h3 id='2.2.64'>2.2.64 <small></small></h3>	<p class='l'>vyaktyākṛtiyukte 'py aprasaṅgāt prokṣādīnāṃ mṛdagavake jātiḥ //</p>
<h3 id='2.2.65'>2.2.65 <small></small></h3>	<p class='l'>nākṛtivyaktyapekṣatvāj jātyabhivyakteḥ //</p>
<h3 id='2.2.66'>2.2.66 <small></small></h3>	<p class='l'>vyaktyākṛtijātayas tu padārthaḥ //</p>
<h3 id='2.2.67'>2.2.67 <small></small></h3>	<p class='l'>vyaktir guṇaviśeṣāśrayo mūrtiḥ //</p>
<h3 id='2.2.68'>2.2.68 <small></small></h3>	<p class='l'>ākṛtir jātiliṅgākhyā //</p>
<h3 id='2.2.69'>2.2.69 <small></small></h3>	<p class='l'>samānaprasavātmikā jātiḥ //</p>

<h2 id='3.1'>3.1</h2>

<h3 id='3.1.1'>3.1.1 <small>(<a href='docExplore?doc_id=NS_3.1.1_3.1.8'>NS_3.1.1_3.1.8</a>)</small></h3>	<p class='l'>darśanasparśanābhyām ekārthagrahaṇāt //</p>
<h3 id='3.1.2'>3.1.2 <small></small></h3>	<p class='l'>na viṣayavyavasthānāt //</p>
<h3 id='3.1.3'>3.1.3 <small></small></h3>	<p class='l'>tadvyavasthānād evātmasadbhāvād apratiṣedhaḥ //</p>
<h3 id='3.1.4'>3.1.4 <small></small></h3>	<p class='l'>śarīradāhe pātakābhāvāt //</p>
<h3 id='3.1.5'>3.1.5 <small></small></h3>	<p class='l'>tadabhāvaḥ sātmakapradāhe 'pi tannityatvāt //</p>
<h3 id='3.1.6'>3.1.6 <small></small></h3>	<p class='l'>na, kāryāśrayakartṛvadhāt //</p>
<h3 id='3.1.7'>3.1.7 <small></small></h3>	<p class='l'>savyadṛṣṭasyetareṇa pratyabhijñānāt //</p>
<h3 id='3.1.8'>3.1.8 <small></small></h3>	<p class='l'>naikasmin nāsāsthivyavahite dvitvābhimānāt //</p>
<h3 id='3.1.9'>3.1.9 <small>(<a href='docExplore?doc_id=NS_3.1.9_3.1.16'>NS_3.1.9_3.1.16</a>)</small></h3>	<p class='l'>ekavināśe dvitīyāvināśān naikatvam //</p>
<h3 id='3.1.10'>3.1.10 <small></small></h3>	<p class='l'>avayavanāśe 'py avayavyupalabdher ahetuḥ //</p>
<h3 id='3.1.11'>3.1.11 <small></small></h3>	<p class='l'>dṛṣṭāntavirodhād apratiṣedhaḥ //</p>
<h3 id='3.1.12'>3.1.12 <small></small></h3>	<p class='l'>indriyāntaravikārāt //</p>
<h3 id='3.1.13'>3.1.13 <small></small></h3>	<p class='l'>na smṛteḥ smartavyaviṣayatvāt //</p>
<h3 id='3.1.14'>3.1.14 <small></small></h3>	<p class='l'>tadātmaguṇasadbhāvād apratiṣedhaḥ //</p>
<h3 id='3.1.15'>3.1.15 <small></small></h3>	<p class='l'>nātmapratipattihetūnāṃ manasi sambhavāt //</p>
<h3 id='3.1.16'>3.1.16 <small></small></h3>	<p class='l'>jñātur jñānasādhanopapatteḥ saṃjñābhedamātram //</p>
<h3 id='3.1.17'>3.1.17 <small>(<a href='docExplore?doc_id=NS_3.1.17_3.1.23'>NS_3.1.17_3.1.23</a>)</small></h3>	<p class='l'>niyamaś ca niranumānaḥ //</p>
<h3 id='3.1.18'>3.1.18 <small></small></h3>	<p class='l'>pūrvābhyastasmṛtyanubandhāj jātasya harṣabhayaśokasampratipatteḥ //</p>
<h3 id='3.1.19'>3.1.19 <small></small></h3>	<p class='l'>padmādiṣu prabodhasammīlanavikāravat tatvikāraḥ //</p>
<h3 id='3.1.20'>3.1.20 <small></small></h3>	<p class='l'>noṣṇaśītavarṣākālanimittatvāt pañcātmakavikārāṇām //</p>
<h3 id='3.1.21'>3.1.21 <small></small></h3>	<p class='l'>pretyāhārābhyāsakṛtāt stanyābhilāṣāt //</p>
<h3 id='3.1.22'>3.1.22 <small></small></h3>	<p class='l'>ayaso 'yaskāntābhigamanavat tadupasarpaṇam //</p>
<h3 id='3.1.23'>3.1.23 <small></small></h3>	<p class='l'>nānyatra pravṛttyabhāvāt //</p>
<h3 id='3.1.24'>3.1.24 <small>(<a href='docExplore?doc_id=NS_3.1.24_3.1.31'>NS_3.1.24_3.1.31</a>)</small></h3>	<p class='l'>vītarāgajanmādarśanāt //</p>
<h3 id='3.1.25'>3.1.25 <small></small></h3>	<p class='l'>saguṇadravyotpattivat tadutpattiḥ //</p>
<h3 id='3.1.26'>3.1.26 <small></small></h3>	<p class='l'>na, saṅkalpanimittatvād rāgādīnām //</p>
<h3 id='3.1.27'>3.1.27 <small></small></h3>	<p class='l'>pārthivaṃ guṇāntaropalabdheḥ //</p>
<h3 id='3.1.28'>3.1.28 <small></small></h3>	<p class='l'>pārthivāpyataijasaṃ tadaguṇopalabdheḥ //</p>
<h3 id='3.1.29'>3.1.29 <small></small></h3>	<p class='l'>niḥśvāsocchvāsopalabdheś cāturbhautikam //</p>
<h3 id='3.1.30'>3.1.30 <small></small></h3>	<p class='l'>gandhakledapākavyūhāvakāśadānebhyaḥ pāñcabhautikam //</p>
<h3 id='3.1.31'>3.1.31 <small></small></h3>	<p class='l'>śrutiprāmāṇyāc ca //</p>
<h3 id='3.1.32'>3.1.32 <small>(<a href='docExplore?doc_id=NS_3.1.32_3.1.38'>NS_3.1.32_3.1.38</a>)</small></h3>	<p class='l'>kṛṣṇasāre saty upalambhād vyatiricya copalambhāt saṃśayaḥ //</p>
<h3 id='3.1.33'>3.1.33 <small></small></h3>	<p class='l'>mahadaṇugrahaṇāt //</p>
<h3 id='3.1.34'>3.1.34 <small></small></h3>	<p class='l'>raśmyarthasannikarṣaviśeṣāt tadgrahaṇam //</p>
<h3 id='3.1.35'>3.1.35 <small></small></h3>	<p class='l'>tadanupalabdher ahetuḥ //</p>
<h3 id='3.1.36'>3.1.36 <small></small></h3>	<p class='l'>nānumīyamānasya pratyakṣato 'nupalabdhir abhāvahetuḥ //</p>
<h3 id='3.1.37'>3.1.37 <small></small></h3>	<p class='l'>dravyaguṇadharmabhedāc copalabdhiniyamaḥ //</p>
<h3 id='3.1.38'>3.1.38 <small></small></h3>	<p class='l'>anekadravyasamavāyād rūpaviśeṣāc ca rūpopalabdhiḥ //</p>
<h3 id='3.1.39'>3.1.39 <small>(<a href='docExplore?doc_id=NS_3.1.39_3.1.45'>NS_3.1.39_3.1.45</a>)</small></h3>	<p class='l'>karmakāritaś cendriyāṇāṃ vyūhaḥ puruṣārthatantraḥ //</p>
<h3 id='3.1.40'>3.1.40 <small></small></h3>	<p class='l'>madhyandinolkāprakāśānupalabdhivat tadanupalabdhiḥ //</p>
<h3 id='3.1.41'>3.1.41 <small></small></h3>	<p class='l'>na, rātrāv apy anupalabdheḥ //</p>
<h3 id='3.1.42'>3.1.42 <small></small></h3>	<p class='l'>bāhyaprakāśānugrahād viṣayopalabdher anabhivyaktito 'nupalabdhiḥ //</p>
<h3 id='3.1.43'>3.1.43 <small></small></h3>	<p class='l'>abhivyaktau cābhibhavāt //</p>
<h3 id='3.1.44'>3.1.44 <small></small></h3>	<p class='l'>naktañcaranayanaraśmidarśanāc ca //</p>
<h3 id='3.1.45'>3.1.45 <small></small></h3>	<p class='l'>aprāpya grahaṇaṃ kācābhrapaṭalasphaṭikāntaritopalabdheḥ //</p>
<h3 id='3.1.46'>3.1.46 <small>(<a href='docExplore?doc_id=NS_3.1.46_3.1.52'>NS_3.1.46_3.1.52</a>)</small></h3>	<p class='l'>kuḍyāntaritānupalabdher apratiṣedhaḥ //</p>
<h3 id='3.1.47'>3.1.47 <small></small></h3>	<p class='l'>apratīghātāt sannikarṣopapattiḥ //</p>
<h3 id='3.1.48'>3.1.48 <small></small></h3>	<p class='l'>ādityaraśmeḥ sphaṭikāntarite 'pi dāhye 'vighātāt //</p>
<h3 id='3.1.49'>3.1.49 <small></small></h3>	<p class='l'>netaretaradharmaprasaṅgāt //</p>
<h3 id='3.1.50'>3.1.50 <small></small></h3>	<p class='l'>ādarśodakayoḥ prasādasvābhāvyād rūpopalabdhivat tadupalabdhiḥ //</p>
<h3 id='3.1.51'>3.1.51 <small></small></h3>	<p class='l'>dṛṣṭānumitānāṃ hi niyogapratiṣedhānupapattiḥ //</p>
<h3 id='3.1.52'>3.1.52 <small></small></h3>	<p class='l'>sthānānyatve nānātvād avayavinānāsthānatvāc ca saṃśayaḥ //</p>
<h3 id='3.1.53'>3.1.53 <small>(<a href='docExplore?doc_id=NS_3.1.53_3.1.61'>NS_3.1.53_3.1.61</a>)</small></h3>	<p class='l'>tvag avyatirekāt //</p>
<h3 id='3.1.54'>3.1.54 <small></small></h3>	<p class='l'>na yugapadarthānupalabdheḥ //</p>
<h3 id='3.1.55'>3.1.55 <small></small></h3>	<p class='l'>vipratiṣedhāc ca na tvag ekā //</p>
<h3 id='3.1.56'>3.1.56 <small></small></h3>	<p class='l'>indriyārthapañcatvāt //</p>
<h3 id='3.1.57'>3.1.57 <small></small></h3>	<p class='l'>na, tadarthabahutvāt //</p>
<h3 id='3.1.58'>3.1.58 <small></small></h3>	<p class='l'>gandhatvādyavyatirekād gandhādīnām apratiṣedhaḥ //</p>
<h3 id='3.1.59'>3.1.59 <small></small></h3>	<p class='l'>viṣayatvāvyatirekād ekatvam //</p>
<h3 id='3.1.60'>3.1.60 <small></small></h3>	<p class='l'>na, buddhilakṣaṇādhiṣṭhānagatyākṛtijñātipañcatvebhyaḥ //</p>
<h3 id='3.1.61'>3.1.61 <small></small></h3>	<p class='l'>bhūtaguṇaviśeṣopalabdhes tādātmyam //</p>
<h3 id='3.1.62'>3.1.62 <small>(<a href='docExplore?doc_id=NS_3.1.62_3.1.73'>NS_3.1.62_3.1.73</a>)</small></h3>	<p class='l'>gandharasarūpasparśaśabdānāṃ sparśaparyantāḥ pṛthivyāḥ //</p>
<h3 id='3.1.63'>3.1.63 <small></small></h3>	<p class='l'>aptejovāyūnāṃ pūrvaṃ pūrvam apohyākāśasyottaraḥ //</p>
<h3 id='3.1.64'>3.1.64 <small></small></h3>	<p class='l'>na sarvaguṇānupalabdheḥ //</p>
<h3 id='3.1.65'>3.1.65 <small></small></h3>	<p class='l'>ekaikaśyenottarottaraguṇasadbhāvād uttarottarāṇāṃ tadanupalabdhiḥ //</p>
<h3 id='3.1.66'>3.1.66 <small></small></h3>	<p class='l'>viṣṭaṃ hy aparaṃ pareṇa //</p>
<h3 id='3.1.67'>3.1.67 <small></small></h3>	<p class='l'>na pārthivāpyayoḥ pratyakṣatvāt //</p>
<h3 id='3.1.68'>3.1.68 <small></small></h3>	<p class='l'>pūrvapūrvaguṇotkarṣāt tat tat pradhānam //</p>
<h3 id='3.1.69'>3.1.69 <small></small></h3>	<p class='l'>tadvyavasthānaṃ tu bhūyastvāt //</p>
<h3 id='3.1.70'>3.1.70 <small></small></h3>	<p class='l'>saguṇānām indriyabhāvāt //</p>
<h3 id='3.1.71'>3.1.71 <small></small></h3>	<p class='l'>tenaiva tasyāgrahaṇāc ca //</p>
<h3 id='3.1.72'>3.1.72 <small></small></h3>	<p class='l'>na śabdaguṇopalabdheḥ //</p>
<h3 id='3.1.73'>3.1.73 <small></small></h3>	<p class='l'>tadupalabdhir itaretaradravyaguṇavaidharmyāt //</p>

<h2 id='3.2'>3.2</h2>

<h3 id='3.2.1'>3.2.1 <small>(<a href='docExplore?doc_id=NS_3.2.1_3.2.9'>NS_3.2.1_3.2.9</a>)</small></h3>	<p class='l'>karmākāśasādharmyāt saṃśayaḥ //</p>
<h3 id='3.2.2'>3.2.2 <small></small></h3>	<p class='l'>viṣayapratyabhijñānāt //</p>
<h3 id='3.2.3'>3.2.3 <small></small></h3>	<p class='l'>sādhyasamatvād ahetuḥ //</p>
<h3 id='3.2.4'>3.2.4 <small></small></h3>	<p class='l'>na, yugapad agrahaṇāt //</p>
<h3 id='3.2.5'>3.2.5 <small></small></h3>	<p class='l'>apratyabhijñāne ca vināśaprasaṅgaḥ //</p>
<h3 id='3.2.6'>3.2.6 <small></small></h3>	<p class='l'>kramavṛttitvād ayugapad grahaṇam //</p>
<h3 id='3.2.7'>3.2.7 <small></small></h3>	<p class='l'>apratyabhijñānaṃ ca viṣayāntaravyāsaṅgāt //</p>
<h3 id='3.2.8'>3.2.8 <small></small></h3>	<p class='l'>na, gatyabhāvāt //</p>
<h3 id='3.2.9'>3.2.9 <small></small></h3>	<p class='l'>sphaṭikānyatvābhimānavat tadanyatvābhimānaḥ //</p>
<h3 id='3.2.10'>3.2.10 <small>(<a href='docExplore?doc_id=NS_3.2.10_3.2.16'>NS_3.2.10_3.2.16</a>)</small></h3>	<p class='l'>sphaṭike 'py aparāparotpatteḥ kṣaṇikatvād vyaktīnām ahetuḥ //</p>
<h3 id='3.2.11'>3.2.11 <small></small></h3>	<p class='l'>niyamahetvabhāvād yathādarśanam abhyanujñā //</p>
<h3 id='3.2.12'>3.2.12 <small></small></h3>	<p class='l'>notpattivināśakāraṇopalabdheḥ //</p>
<h3 id='3.2.13'>3.2.13 <small></small></h3>	<p class='l'>kṣīravināśe kāraṇānupalabdhivad dadhyutpattivac ca tadupapattiḥ //</p>
<h3 id='3.2.14'>3.2.14 <small></small></h3>	<p class='l'>liṅgato grahaṇān nānupalabdhiḥ //</p>
<h3 id='3.2.15'>3.2.15 <small></small></h3>	<p class='l'>na payasaḥ pariṇāmaguṇāntaraprādurbhāvāt //</p>
<h3 id='3.2.16'>3.2.16 <small></small></h3>	<p class='l'>vyūhāntarād dravyāntarotpattidarśanaṃ pūrvadravyanivṛtter anumānam //</p>
<h3 id='3.2.17'>3.2.17 <small>(<a href='docExplore?doc_id=NS_3.2.17_3.2.23'>NS_3.2.17_3.2.23</a>)</small></h3>	<p class='l'>kvacid vināśakāraṇānupalabdheḥ kvacic copalabdher anekāntaḥ //</p>
<h3 id='3.2.18'>3.2.18 <small></small></h3>	<p class='l'>nendriyārthayos tadvināśe 'pi jñānāvasthānāt //</p>
<h3 id='3.2.19'>3.2.19 <small></small></h3>	<p class='l'>yugapaj jñeyānupalabdheś ca na manasaḥ //</p>
<h3 id='3.2.20'>3.2.20 <small></small></h3>	<p class='l'>tadātmaguṇatve 'pi tulyam //</p>
<h3 id='3.2.21'>3.2.21 <small></small></h3>	<p class='l'>indriyair manasaḥ sannikarṣābhāvāt tadanutpattiḥ //</p>
<h3 id='3.2.22'>3.2.22 <small></small></h3>	<p class='l'>notpattikāraṇānapadeśāt //</p>
<h3 id='3.2.23'>3.2.23 <small></small></h3>	<p class='l'>vināśakāraṇānupalabdheś cāvasthāne tannityatvaprasaṅgaḥ //</p>
<h3 id='3.2.24'>3.2.24 <small>(<a href='docExplore?doc_id=NS_3.2.24_3.2.30'>NS_3.2.24_3.2.30</a>)</small></h3>	<p class='l'>anityatvagrahād buddher buddhyantarād vināśaḥ śabdavat //</p>
<h3 id='3.2.25'>3.2.25 <small></small></h3>	<p class='l'>jñānasamavetātmapradeśasannikarṣān manasaḥ smṛtyutpatter na yugapadutpattiḥ //</p>
<h3 id='3.2.26'>3.2.26 <small></small></h3>	<p class='l'>nāntaḥśarīravṛttitvān manasaḥ //</p>
<h3 id='3.2.27'>3.2.27 <small></small></h3>	<p class='l'>sādhyatvād ahetuḥ //</p>
<h3 id='3.2.28'>3.2.28 <small></small></h3>	<p class='l'>smarataḥ śarīradhāraṇopapatter apratiṣedhaḥ //</p>
<h3 id='3.2.29'>3.2.29 <small></small></h3>	<p class='l'>na tadāśugatitvān manasaḥ //</p>
<h3 id='3.2.30'>3.2.30 <small></small></h3>	<p class='l'>na smaraṇakālāniyamāt //</p>
<h3 id='3.2.31'>3.2.31 <small>(<a href='docExplore?doc_id=NS_3.2.31_3.2.36'>NS_3.2.31_3.2.36</a>)</small></h3>	<p class='l'>ātmapreraṇayadṛcchājñatābhiś ca na saṃyogaviśeṣaḥ //</p>
<h3 id='3.2.32'>3.2.32 <small></small></h3>	<p class='l'>vyāsaktamanasaḥ pādavyathanena saṃyogaviśeṣeṇa samānam //</p>
<h3 id='3.2.33'>3.2.33 <small></small></h3>	<p class='l'>praṇidhānaliṅgādijñānānām ayugapadbhāvād yugapad asmaraṇam //</p>
<h3 id='3.2.34'>3.2.34 <small></small></h3>	<p class='l'>jñasyecchādveṣanimittatvād ārambhanivṛttyoḥ //</p>
<h3 id='3.2.35'>3.2.35 <small></small></h3>	<p class='l'>talliṅgatvād icchādveṣayoḥ pārthivādyeṣv pratiṣedhaḥ //</p>
<h3 id='3.2.36'>3.2.36 <small></small></h3>	<p class='l'>paraśvādiṣv ārambhanivṛttidarśanāt //</p>
<h3 id='3.2.37'>3.2.37 <small>(<a href='docExplore?doc_id=NS_3.2.37_3.2.41'>NS_3.2.37_3.2.41</a>)</small></h3>	<p class='l'>niyamāniyamau tu tadviśeṣakau //</p>
<h3 id='3.2.38'>3.2.38 <small></small></h3>	<p class='l'>yathoktahetutvāt pāratantryād akṛtābhyāgamāc ca na manasaḥ //</p>
<h3 id='3.2.39'>3.2.39 <small></small></h3>	<p class='l'>pariśeṣād yathoktahetūpapatteś ca //</p>
<h3 id='3.2.40'>3.2.40 <small></small></h3>	<p class='l'>smaraṇaṃ tv ātmano jñasvābhāvyāt //</p>
<h3 id='3.2.41'>3.2.41 <small></small></h3>	<p class='l'>praṇidhānanibandhābhyāsaliṅgalakṣaṇasādṛśyaparigrahāśrayāśritasambandhānantaryaviyogaikakāryavirodhātiśayaprāptivyavadhānasukhaduḥkhecchādveṣabhayārthitvakriyārāgadharmādharmanimittebhyaḥ //</p>
<h3 id='3.2.42'>3.2.42 <small>(<a href='docExplore?doc_id=NS_3.2.42_3.2.48'>NS_3.2.42_3.2.48</a>)</small></h3>	<p class='l'>karmānavasthāyigrahaṇāt //</p>
<h3 id='3.2.43'>3.2.43 <small></small></h3>	<p class='l'>avyaktagrahaṇam anavasthāyitvād vidyutsampāte rūpāvyaktagrahaṇvat //</p>
<h3 id='3.2.44'>3.2.44 <small></small></h3>	<p class='l'>hetūpādanāt pratiṣeddhavyābhyanujñā //</p>
<h3 id='3.2.45'>3.2.45 <small></small></h3>	<p class='l'>na pradīpārciḥsantattsabhivyaktagrahaṇavat tadgrahaṇam //</p>
<h3 id='3.2.46'>3.2.46 <small></small></h3>	<p class='l'>dravye svaguṇaparaguṇopalabdheḥ saṃśayaḥ //</p>
<h3 id='3.2.47'>3.2.47 <small></small></h3>	<p class='l'>yāvad dravyabhāvitvād rūpādīnām //</p>
<h3 id='3.2.48'>3.2.48 <small></small></h3>	<p class='l'>na, pākajaguṇāntarotpatteḥ //</p>
<h3 id='3.2.49'>3.2.49 <small>(<a href='docExplore?doc_id=NS_3.2.49_3.2.56'>NS_3.2.49_3.2.56</a>)</small></h3>	<p class='l'>pratidvandvisiddheḥ pākajānām apratiṣedhaḥ //</p>
<h3 id='3.2.50'>3.2.50 <small></small></h3>	<p class='l'>śarīravyāpitvāt //</p>
<h3 id='3.2.51'>3.2.51 <small></small></h3>	<p class='l'>na keśanakhādiṣv anupalabdheḥ //</p>
<h3 id='3.2.52'>3.2.52 <small></small></h3>	<p class='l'>tvakparyantatvāc charīrasya keśanakhādiṣv aprasaṅgaḥ //</p>
<h3 id='3.2.53'>3.2.53 <small></small></h3>	<p class='l'>śarīragunavaidharmyāt //</p>
<h3 id='3.2.54'>3.2.54 <small></small></h3>	<p class='l'>na rūpādīnām itaretaravaidharmyāt //</p>
<h3 id='3.2.55'>3.2.55 <small></small></h3>	<p class='l'>aindriyakatvād rūpādīnām apratiṣedhaḥ //</p>
<h3 id='3.2.56'>3.2.56 <small></small></h3>	<p class='l'>jñānāyaugapadyād ekaṃ manaḥ //</p>
<h3 id='3.2.57'>3.2.57 <small>(<a href='docExplore?doc_id=NS_3.2.57_3.2.72'>NS_3.2.57_3.2.72</a>)</small></h3>	<p class='l'>na yugapad anekakriyopalabdheḥ //</p>
<h3 id='3.2.58'>3.2.58 <small></small></h3>	<p class='l'>alātacakradarśanavat tadupalabdhir āśusañcārāt //</p>
<h3 id='3.2.59'>3.2.59 <small></small></h3>	<p class='l'>yathoktahetutvāc cāṇu //</p>
<h3 id='3.2.60'>3.2.60 <small></small></h3>	<p class='l'>pūrvakṛtaphalānubandhāt tadutpattiḥ //</p>
<h3 id='3.2.61'>3.2.61 <small></small></h3>	<p class='l'>bhūtebhyo mūrtyupādānavat tadupādānam //</p>
<h3 id='3.2.62'>3.2.62 <small></small></h3>	<p class='l'>na, sādhyasamatvāt //</p>
<h3 id='3.2.63'>3.2.63 <small></small></h3>	<p class='l'>notpattinimittatvān mātāpitroḥ //</p>
<h3 id='3.2.64'>3.2.64 <small></small></h3>	<p class='l'>tathāhārasya //</p>
<h3 id='3.2.65'>3.2.65 <small></small></h3>	<p class='l'>prāptau cāniyamāt //</p>
<h3 id='3.2.66'>3.2.66 <small></small></h3>	<p class='l'>śarīrotpattinimittavat saṃyogotpattinimittaṃ karma //</p>
<h3 id='3.2.67'>3.2.67 <small></small></h3>	<p class='l'>etenāniyamaḥ pratyuktaḥ //</p>
<h3 id='3.2.68'>3.2.68 <small></small></h3>	<p class='l'>tad adṛṣṭakāritam iti cet punas tatprasaṅgo 'pavarge //</p>
<h3 id='3.2.69'>3.2.69 <small></small></h3>	<p class='l'>manaḥkarmanimittatvāc ca saṃyogāvyucchedaḥ //</p>
<h3 id='3.2.70'>3.2.70 <small></small></h3>	<p class='l'>nityatvaprasaṅgaś ca prāyaṇānupapatteḥ //</p>
<h3 id='3.2.71'>3.2.71 <small></small></h3>	<p class='l'>aṇuśyāmatānityatvavad etat syāt //</p>
<h3 id='3.2.72'>3.2.72 <small></small></h3>	<p class='l'>nākṛtābhyāgamaprasaṅgāt //</p>

<h2 id='4.1'>4.1</h2>

<h3 id='4.1.1'>4.1.1 <small>(<a href='docExplore?doc_id=NS_4.1.1_4.1.9'>NS_4.1.1_4.1.9</a>)</small></h3>	<p class='l'>pravṛttir yathoktā //</p>
<h3 id='4.1.2'>4.1.2 <small></small></h3>	<p class='l'>tathā doṣāḥ //</p>
<h3 id='4.1.3'>4.1.3 <small></small></h3>	<p class='l'>tattrairāśyaṃ rāgadveṣamohārthāntarabhāvāt //</p>
<h3 id='4.1.4'>4.1.4 <small></small></h3>	<p class='l'>naikapratyanīkabhāvāt //</p>
<h3 id='4.1.5'>4.1.5 <small></small></h3>	<p class='l'>vyabhicārād ahetuḥ //</p>
<h3 id='4.1.6'>4.1.6 <small></small></h3>	<p class='l'>teṣāṃ mohaḥ pāpīyān nāmūḍhasyetarotpatteḥ //</p>
<h3 id='4.1.7'>4.1.7 <small></small></h3>	<p class='l'>nimittanaimittikabhāvād arthāntarabhāvo doṣebhyaḥ //</p>
<h3 id='4.1.8'>4.1.8 <small></small></h3>	<p class='l'>na doṣalakṣaṇāvarodhān mohasya //</p>
<h3 id='4.1.9'>4.1.9 <small></small></h3>	<p class='l'>nimittanaimittikopapatteś ca tulyajātīyānām apratiṣedhaḥ //</p>
<h3 id='4.1.10'>4.1.10 <small>(<a href='docExplore?doc_id=NS_4.1.10_4.1.18'>NS_4.1.10_4.1.18</a>)</small></h3>	<p class='l'>ātmanityatve pretyabhāvasiddhiḥ //</p>
<h3 id='4.1.11'>4.1.11 <small></small></h3>	<p class='l'>vyaktād vyaktānāṃ pratyakṣaprāmāṇyāt //</p>
<h3 id='4.1.12'>4.1.12 <small></small></h3>	<p class='l'>na ghaṭād ghaṭāniṣpatteḥ //</p>
<h3 id='4.1.13'>4.1.13 <small></small></h3>	<p class='l'>vyaktād ghaṭaniṣpatter apratiṣedhaḥ //</p>
<h3 id='4.1.14'>4.1.14 <small></small></h3>	<p class='l'>abhāvād bhāvotpattir nānupamṛdya prādurbhāvāt //</p>
<h3 id='4.1.15'>4.1.15 <small></small></h3>	<p class='l'>vyāghātād aprayogaḥ //</p>
<h3 id='4.1.16'>4.1.16 <small></small></h3>	<p class='l'>nātītānāgatayoḥ kārakaśabdaprayogāt //</p>
<h3 id='4.1.17'>4.1.17 <small></small></h3>	<p class='l'>na vinaṣṭebhyo 'niṣpatteḥ //</p>
<h3 id='4.1.18'>4.1.18 <small></small></h3>	<p class='l'>kramanirdeśād apratiṣedhaḥ //</p>
<h3 id='4.1.19'>4.1.19 <small>(<a href='docExplore?doc_id=NS_4.1.19_4.1.25'>NS_4.1.19_4.1.25</a>)</small></h3>	<p class='l'>īśvaraḥ kāraṇaṃ puruṣakarmāphalyadarśanāt //</p>
<h3 id='4.1.20'>4.1.20 <small></small></h3>	<p class='l'>na puruṣakarmābhāve phalāniṣpatteḥ //</p>
<h3 id='4.1.21'>4.1.21 <small></small></h3>	<p class='l'>tatkāritatvād ahetuḥ //</p>
<h3 id='4.1.22'>4.1.22 <small></small></h3>	<p class='l'>animittato bhāvotpattiḥ kaṇṭakataikṣṇyādidarśanāt //</p>
<h3 id='4.1.23'>4.1.23 <small></small></h3>	<p class='l'>animittanimittatvān nānimittataḥ //</p>
<h3 id='4.1.24'>4.1.24 <small></small></h3>	<p class='l'>nimittānimittayor arthāntarabhāvād apratiṣedhaḥ //</p>
<h3 id='4.1.25'>4.1.25 <small></small></h3>	<p class='l'>sarvam anityam utpattivināśadharmakatvāt //</p>
<h3 id='4.1.26'>4.1.26 <small>(<a href='docExplore?doc_id=NS_4.1.26_4.1.34'>NS_4.1.26_4.1.34</a>)</small></h3>	<p class='l'>nānityatānityatvāt //</p>
<h3 id='4.1.27'>4.1.27 <small></small></h3>	<p class='l'>tadanityatvam agner dāhyaṃ vināśyānuvināśavat //</p>
<h3 id='4.1.28'>4.1.28 <small></small></h3>	<p class='l'>nityasyāpratyākhyānaṃ yathopalabdhi vyavasthānāt //</p>
<h3 id='4.1.29'>4.1.29 <small></small></h3>	<p class='l'>sarvaṃ nityaṃ pañcabhūtanityatvāt //</p>
<h3 id='4.1.30'>4.1.30 <small></small></h3>	<p class='l'>notpattivināśakāraṇopalabdheḥ //</p>
<h3 id='4.1.31'>4.1.31 <small></small></h3>	<p class='l'>tallakṣaṇāvarodhād apratiṣedhaḥ //</p>
<h3 id='4.1.32'>4.1.32 <small></small></h3>	<p class='l'>notpattitatkāraṇopalabdheḥ //</p>
<h3 id='4.1.33'>4.1.33 <small></small></h3>	<p class='l'>na vyavasthānupapatteḥ //</p>
<h3 id='4.1.34'>4.1.34 <small></small></h3>	<p class='l'>sarvaṃ pṛthag bhāvalakṣaṇapṛthaktvāt //</p>
<h3 id='4.1.35'>4.1.35 <small>(<a href='docExplore?doc_id=NS_4.1.35_4.1.42'>NS_4.1.35_4.1.42</a>)</small></h3>	<p class='l'>nānekalakṣaṇair ekabhāvaniṣpatteḥ //</p>
<h3 id='4.1.36'>4.1.36 <small></small></h3>	<p class='l'>lakṣaṇavyavasthānād evāpratiṣedhaḥ //</p>
<h3 id='4.1.37'>4.1.37 <small></small></h3>	<p class='l'>sarvam abhāvo bhāveṣv itaretarābhāvasiddheḥ //</p>
<h3 id='4.1.38'>4.1.38 <small></small></h3>	<p class='l'>na svabhāvasiddher bhāvānām //</p>
<h3 id='4.1.39'>4.1.39 <small></small></h3>	<p class='l'>na svabhāvasiddhir āpekṣikatvāt //</p>
<h3 id='4.1.40'>4.1.40 <small></small></h3>	<p class='l'>vyāhatatvād ayuktam //</p>
<h3 id='4.1.41'>4.1.41 <small></small></h3>	<p class='l'>saṅkhyaikāntāsiddhiḥ kāraṇānupapattyupapattibhyām //</p>
<h3 id='4.1.42'>4.1.42 <small></small></h3>	<p class='l'>na kāraṇāvayavabhāvāt //</p>
<h3 id='4.1.43'>4.1.43 <small>(<a href='docExplore?doc_id=NS_4.1.43_4.1.50'>NS_4.1.43_4.1.50</a>)</small></h3>	<p class='l'>niravayavatvād ahetuḥ //</p>
<h3 id='4.1.44'>4.1.44 <small></small></h3>	<p class='l'>sadyaḥ kālāntare ca phalaniṣpatteḥ saṃśayaḥ //</p>
<h3 id='4.1.45'>4.1.45 <small></small></h3>	<p class='l'>kālāntareṇāniṣpattir hetuvināśāt //</p>
<h3 id='4.1.46'>4.1.46 <small></small></h3>	<p class='l'>prāṅ niṣpatter vṛkṣaphalavat tat syāt //</p>
<h3 id='4.1.47'>4.1.47 <small></small></h3>	<p class='l'>nāsan na san na sadasat sadasator vaidharmyāt //</p>
<h3 id='4.1.48'>4.1.48 <small></small></h3>	<p class='l'>utpādavyayadarśanāt //</p>
<h3 id='4.1.49'>4.1.49 <small></small></h3>	<p class='l'>buddhisiddhaṃ tu tad asat //</p>
<h3 id='4.1.50'>4.1.50 <small></small></h3>	<p class='l'>āśrayavyatirekād vṛkṣaphalotpattivad ity ahetuḥ //</p>
<h3 id='4.1.51'>4.1.51 <small>(<a href='docExplore?doc_id=NS_4.1.51_4.1.57'>NS_4.1.51_4.1.57</a>)</small></h3>	<p class='l'>prīter ātmāśrayatvād apratiṣedhaḥ //</p>
<h3 id='4.1.52'>4.1.52 <small></small></h3>	<p class='l'>na putrapaśustrīparicchadahiraṇyānnādiphalanirdeśāt //</p>
<h3 id='4.1.53'>4.1.53 <small></small></h3>	<p class='l'>tatsambandhāt phalaniṣpattes teṣu phalavadupacāraḥ //</p>
<h3 id='4.1.54'>4.1.54 <small></small></h3>	<p class='l'>vividhabādhanāyogād duḥkham eva janmotpattiḥ //</p>
<h3 id='4.1.55'>4.1.55 <small></small></h3>	<p class='l'>na sukhasyāntarālaniṣpatteḥ //</p>
<h3 id='4.1.56'>4.1.56 <small></small></h3>	<p class='l'>bādhanānivṛtter vedayataḥ paryeṣaṇadoṣād apratiṣedhaḥ //</p>
<h3 id='4.1.57'>4.1.57 <small></small></h3>	<p class='l'>duḥkhavikalpe sukhābhimānāc ca //</p>
<h3 id='4.1.58'>4.1.58 <small>(<a href='docExplore?doc_id=NS_4.1.58_4.1.67'>NS_4.1.58_4.1.67</a>)</small></h3>	<p class='l'>ṛṇakleśapravṛttyanubandhād apavargābhāvaḥ //</p>
<h3 id='4.1.59'>4.1.59 <small></small></h3>	<p class='l'>pradhānaśabdānupapatter guṇaśabdenānuvādo nindāpraśaṃsopapatteḥ //</p>
<h3 id='4.1.60'>4.1.60 <small></small></h3>	<p class='l'>samāropaṇād ātmany apratiṣedhaḥ //</p>
<h3 id='4.1.61'>4.1.61 <small></small></h3>	<p class='l'>pātracayāntānupapatteś ca phalābhāvaḥ //</p>
<h3 id='4.1.62'>4.1.62 <small></small></h3>	<p class='l'>suṣuptasya svapnādarśane kleśābhāvād apavargaḥ //</p>
<h3 id='4.1.63'>4.1.63 <small></small></h3>	<p class='l'>na pravṛttiḥ pratisandhānāya hīnakleśasya //</p>
<h3 id='4.1.64'>4.1.64 <small></small></h3>	<p class='l'>na kleśasantateḥ svābhāvikatvāt //</p>
<h3 id='4.1.65'>4.1.65 <small></small></h3>	<p class='l'>prāg utpatter abhāvānityatvavat svābhāvike 'py anityatvam //</p>
<h3 id='4.1.66'>4.1.66 <small></small></h3>	<p class='l'>aṇuśyāmatā 'ntyatvavad vā //</p>
<h3 id='4.1.67'>4.1.67 <small></small></h3>	<p class='l'>na, saṅkalpanimittatvāc ca rāgādīnām //</p>

<h2 id='4.2'>4.2</h2>

<h3 id='4.2.1'>4.2.1 <small>(<a href='docExplore?doc_id=NS_4.2.1_4.2.7'>NS_4.2.1_4.2.7</a>)</small></h3>	<p class='l'>doṣanimittānāṃ tattvajñānād ahaṅkāranivṛttiḥ //</p>
<h3 id='4.2.2'>4.2.2 <small></small></h3>	<p class='l'>doṣanimittaṃ rūpādayo viṣayāḥ saṅkalpakṛtāḥ //</p>
<h3 id='4.2.3'>4.2.3 <small></small></h3>	<p class='l'>tannimittaṃ tv avayavyabhimānaḥ //</p>
<h3 id='4.2.4'>4.2.4 <small></small></h3>	<p class='l'>vidyāvidyādvaividhyāt saṃśayaḥ //</p>
<h3 id='4.2.5'>4.2.5 <small></small></h3>	<p class='l'>tadasaṃśayaḥ pūrvahetuprasiddhatvāt //</p>
<h3 id='4.2.6'>4.2.6 <small></small></h3>	<p class='l'>vṛttyanupapatter api na saṃśayaḥ //</p>
<h3 id='4.2.7'>4.2.7 <small></small></h3>	<p class='l'>kṛtsnaikadeśāvṛttitvād avayavānām avayavyabhāvaḥ //</p>
<h3 id='4.2.8'>4.2.8 <small>(<a href='docExplore?doc_id=NS_4.2.8_4.2.14'>NS_4.2.8_4.2.14</a>)</small></h3>	<p class='l'>teṣu cāvṛtter avayavyabhāvaḥ //</p>
<h3 id='4.2.9'>4.2.9 <small></small></h3>	<p class='l'>pṛthak cāvayavebhyo 'vṛtteḥ //</p>
<h3 id='4.2.10'>4.2.10 <small></small></h3>	<p class='l'>na cāvayavyavayavāḥ //</p>
<h3 id='4.2.11'>4.2.11 <small></small></h3>	<p class='l'>ekasmin bhedābhāvād bhedaśabdaprayogānupapatter apraśnaḥ //</p>
<h3 id='4.2.12'>4.2.12 <small></small></h3>	<p class='l'>avayavāntarabhāve 'py avṛtter ahetuḥ //</p>
<h3 id='4.2.13'>4.2.13 <small></small></h3>	<p class='l'>keśasamūhe taimirikopalabdhivat tadupalabdhiḥ //</p>
<h3 id='4.2.14'>4.2.14 <small></small></h3>	<p class='l'>svaviṣayān atikrameṇendiryasya paṭumandabhāvād viṣayagrahaṇasya tathābhāvo nāviṣaye pravṛttiḥ //</p>
<h3 id='4.2.15'>4.2.15 <small>(<a href='docExplore?doc_id=NS_4.2.15_4.2.22'>NS_4.2.15_4.2.22</a>)</small></h3>	<p class='l'>avayavāvayaviprasaṅgaś caivam ā pralayāt //</p>
<h3 id='4.2.16'>4.2.16 <small></small></h3>	<p class='l'>na pralayo 'nusadbhāvāt //</p>
<h3 id='4.2.17'>4.2.17 <small></small></h3>	<p class='l'>paraṃ vā truṭeḥ //</p>
<h3 id='4.2.18'>4.2.18 <small></small></h3>	<p class='l'>ākāśavyatibhedāt tadanupapattiḥ //</p>
<h3 id='4.2.19'>4.2.19 <small></small></h3>	<p class='l'>ākāśāsarvagatatvaṃ vā //</p>
<h3 id='4.2.20'>4.2.20 <small></small></h3>	<p class='l'>antar bahiś ca kāryadravyasya kāraṇāntaravacanād akārye tadabhāvaḥ //</p>
<h3 id='4.2.21'>4.2.21 <small></small></h3>	<p class='l'>śabdasaṃyogavibhavāc ca sarvagatam //</p>
<h3 id='4.2.22'>4.2.22 <small></small></h3>	<p class='l'>avyūhāviṣṭambhavibhutvāni cākāśadharmāḥ //</p>
<h3 id='4.2.23'>4.2.23 <small>(<a href='docExplore?doc_id=NS_4.2.23_4.2.28'>NS_4.2.23_4.2.28</a>)</small></h3>	<p class='l'>mūrtimatāṃ ca saṃsthānopapatter avayavasadbhāvaḥ //</p>
<h3 id='4.2.24'>4.2.24 <small></small></h3>	<p class='l'>saṃyogopapatteś ca //</p>
<h3 id='4.2.25'>4.2.25 <small></small></h3>	<p class='l'>anavasthākāritvād anavasthānupapatteś cāpratiṣedhaḥ //</p>
<h3 id='4.2.26'>4.2.26 <small></small></h3>	<p class='l'>buddhyā vivecanāt tu bhāvānāṃ yāthātmyānupalabdhis tantvapakarṣaṇe paṭasadbhāvānupalabdhivat tadanupalabdhiḥ //</p>
<h3 id='4.2.27'>4.2.27 <small></small></h3>	<p class='l'>vyāhatatvād ahetuḥ //</p>
<h3 id='4.2.28'>4.2.28 <small></small></h3>	<p class='l'>tadāśrayatvād apṛthaggrahaṇam //</p>
<h3 id='4.2.29'>4.2.29 <small>(<a href='docExplore?doc_id=NS_4.2.29_4.2.35'>NS_4.2.29_4.2.35</a>)</small></h3>	<p class='l'>pramāṇataś cārthapratipatteḥ //</p>
<h3 id='4.2.30'>4.2.30 <small></small></h3>	<p class='l'>pramāṇānupapattyupapattibhyām //</p>
<h3 id='4.2.31'>4.2.31 <small></small></h3>	<p class='l'>svapnaviṣayābhimānavad ayaṃ pramāṇaprameyābhimānaḥ //</p>
<h3 id='4.2.32'>4.2.32 <small></small></h3>	<p class='l'>māyāgandharvanagaramṛgatṛṣṇikāvad vā //</p>
<h3 id='4.2.33'>4.2.33 <small></small></h3>	<p class='l'>hetvabhāvād asiddhiḥ //</p>
<h3 id='4.2.34'>4.2.34 <small></small></h3>	<p class='l'>smṛtisaṅkalpavac ca svapnaviṣayābhimānaḥ //</p>
<h3 id='4.2.35'>4.2.35 <small></small></h3>	<p class='l'>mithyopalabdhivināśas tattvajñānāt svapnaviṣayābhimānapraṇāśavat pratibodhe //</p>
<h3 id='4.2.36'>4.2.36 <small>(<a href='docExplore?doc_id=NS_4.2.36_4.2.43'>NS_4.2.36_4.2.43</a>)</small></h3>	<p class='l'>buddheś caivaṃ nimittasadbhāvopalambhāt //</p>
<h3 id='4.2.37'>4.2.37 <small></small></h3>	<p class='l'>tattvapradhānabhedāc ca mithyābuddher dvaividhyopapattiḥ //</p>
<h3 id='4.2.38'>4.2.38 <small></small></h3>	<p class='l'>samādhiviśeṣābhyāsāt //</p>
<h3 id='4.2.39'>4.2.39 <small></small></h3>	<p class='l'>nārthaviśeṣaprābalyāt //</p>
<h3 id='4.2.40'>4.2.40 <small></small></h3>	<p class='l'>kṣudādibhiḥ pravartanāc ca //</p>
<h3 id='4.2.41'>4.2.41 <small></small></h3>	<p class='l'>pūrvakṛtaphalānubandhāt tadutpattiḥ //</p>
<h3 id='4.2.42'>4.2.42 <small></small></h3>	<p class='l'>araṇyaguhāpulinādiṣu yogābhyāsopadeśaḥ //</p>
<h3 id='4.2.43'>4.2.43 <small></small></h3>	<p class='l'>apavarge 'py evaṃ prasaṅgaḥ //</p>
<h3 id='4.2.44'>4.2.44 <small>(<a href='docExplore?doc_id=NS_4.2.44_4.2.51'>NS_4.2.44_4.2.51</a>)</small></h3>	<p class='l'>na, niṣpannāvaśyambhāvitvāt //</p>
<h3 id='4.2.45'>4.2.45 <small></small></h3>	<p class='l'>tadabhāvaś cāpavarge //</p>
<h3 id='4.2.46'>4.2.46 <small></small></h3>	<p class='l'>tadarthaṃ yamaniyamābhyām ātmasaṃskāro yogāc cādhyātmavidhyupāyaiḥ //</p>
<h3 id='4.2.47'>4.2.47 <small></small></h3>	<p class='l'>jñānagrahaṇābhyāsas tadvidyaiś ca saha saṃvādaḥ //</p>
<h3 id='4.2.48'>4.2.48 <small></small></h3>	<p class='l'>taṃ śiṣyagurusabrahmacāriviśiṣṭaśreyo'rthibhir anasūyibhir abhyupeyāt //</p>
<h3 id='4.2.49'>4.2.49 <small></small></h3>	<p class='l'>pratipakṣahīnam api vā prayojanārtham arthitve //</p>
<h3 id='4.2.50'>4.2.50 <small></small></h3>	<p class='l'>tattvādhyavasāyasaṃrakṣaṇārthaṃ jalpavitaṇḍe bījaprarohasaṃrakṣaṇārthaṃ kaṇṭakaśākhāvaraṇavat //</p>
<h3 id='4.2.51'>4.2.51 <small></small></h3>	<p class='l'>tābhyāṃ vigṛhya kathanam //</p>

<h2 id='5.1'>5.1</h2>

<h3 id='5.1.1'>5.1.1 <small>(<a href='docExplore?doc_id=NS_5.1.1_5.1.3'>NS_5.1.1_5.1.3</a>)</small></h3>	<p class='l'>sādharmyavaidharmyotkarṣāpakarṣavarṇyāvarṇyavikalpasādhyaprāptyaprāptiprasaṅgapratidṛṣṭāntānutpattisaṃśayaprakaraṇāhetvarthāpattyaviśeṣopapattyupalabdhyanupalabdhyanityanityakāryasamāḥ //</p>
<h3 id='5.1.2'>5.1.2 <small></small></h3>	<p class='l'>sādharmyavaidharmyābhyām upasaṃhāre taddharmaviparyayopapatteḥ sādharmyavaidharmyasamau //</p>
<h3 id='5.1.3'>5.1.3 <small></small></h3>	<p class='l'>gotvād gosiddhivat tatsiddhiḥ //</p>
<h3 id='5.1.4'>5.1.4 <small>(<a href='docExplore?doc_id=NS_5.1.4_5.1.7'>NS_5.1.4_5.1.7</a>)</small></h3>	<p class='l'>sādhyadṛṣṭāntayor dharmavikalpād ubhayasādhyatvāc cotkarṣāpakarṣavarṇyāvarṇyavikalpasādhyasamāḥ //</p>
<h3 id='5.1.5'>5.1.5 <small></small></h3>	<p class='l'>kiñcitsādharmyād upasaṃhārasiddher vaidharmyād apratiṣedhaḥ //</p>
<h3 id='5.1.6'>5.1.6 <small></small></h3>	<p class='l'>sādhyātideśāc ca dṛṣṭāntopapatteḥ //</p>
<h3 id='5.1.7'>5.1.7 <small></small></h3>	<p class='l'>prāpya sādhyam aprāpya vā hetoḥ prāptyāviśiṣṭatvād aprāptyāsādhakatvāc ca prāptyaprāptisamau //</p>
<h3 id='5.1.8'>5.1.8 <small>(<a href='docExplore?doc_id=NS_5.1.8_5.1.12'>NS_5.1.8_5.1.12</a>)</small></h3>	<p class='l'>ghaṭādiniṣpattidarśanāt pīḍane cābhicārād apratiṣedhaḥ //</p>
<h3 id='5.1.9'>5.1.9 <small></small></h3>	<p class='l'>dṛṣṭāntasya kāraṇānapadeśāt pratyavasthānāc ca pratidṛṣṭāntena prasaṅgapratidṛṣṭāntasamau //</p>
<h3 id='5.1.10'>5.1.10 <small></small></h3>	<p class='l'>pradīpopādānaprasaṅgavinivṛttivat tadvinivṛttiḥ //</p>
<h3 id='5.1.11'>5.1.11 <small></small></h3>	<p class='l'>pratidṛṣṭāntahetutve ca nāhetur dṛṣṭāntaḥ //</p>
<h3 id='5.1.12'>5.1.12 <small></small></h3>	<p class='l'>prāgutpatteḥ kāraṇābhāvād anutpattisamaḥ //</p>
<h3 id='5.1.13'>5.1.13 <small>(<a href='docExplore?doc_id=NS_5.1.13_5.1.16'>NS_5.1.13_5.1.16</a>)</small></h3>	<p class='l'>tathābhāvād utpannasya kāraṇopapatter na kāraṇapratiṣedhaḥ //</p>
<h3 id='5.1.14'>5.1.14 <small></small></h3>	<p class='l'>sāmānyadṛṣṭāntayor aindriyakatve samāne nityānityasādharmyāt saṃśayasamaḥ //</p>
<h3 id='5.1.15'>5.1.15 <small></small></h3>	<p class='l'>sādharmyāt saṃśaye na saṃśayo vaidharmyād ubhayathā vā saṃśaye 'tyantasaṃśayaprasaṅgo nityatvānabhyupagamāc ca sāmānyasyāpratiṣedhaḥ //</p>
<h3 id='5.1.16'>5.1.16 <small></small></h3>	<p class='l'>ubhayasādharmyāt prakriyāsiddheḥ prakaraṇasamaḥ //</p>
<h3 id='5.1.17'>5.1.17 <small>(<a href='docExplore?doc_id=NS_5.1.17_5.1.22'>NS_5.1.17_5.1.22</a>)</small></h3>	<p class='l'>pratipakṣāt prakaraṇasiddheḥ pratiṣedhānupapattiḥ pratipakṣopapatteḥ //</p>
<h3 id='5.1.18'>5.1.18 <small></small></h3>	<p class='l'>traikālyāsiddher hetor ahetusamaḥ //</p>
<h3 id='5.1.19'>5.1.19 <small></small></h3>	<p class='l'>na hetutaḥ sādhyasiddhes traikālyāsiddhiḥ //</p>
<h3 id='5.1.20'>5.1.20 <small></small></h3>	<p class='l'>pratiṣedānupapatteś ca pratiṣeddhavyāpratiṣedhaḥ //</p>
<h3 id='5.1.21'>5.1.21 <small></small></h3>	<p class='l'>arthāpattitaḥ pratipakṣasiddher arthāpattisamaḥ //</p>
<h3 id='5.1.22'>5.1.22 <small></small></h3>	<p class='l'>anuktasyārthāpatteḥ pakṣahāner upapattir anuktatvād anaikānatikatvāc cārthāpatteḥ //</p>
<h3 id='5.1.23'>5.1.23 <small>(<a href='docExplore?doc_id=NS_5.1.23_5.1.28'>NS_5.1.23_5.1.28</a>)</small></h3>	<p class='l'>ekadharmopapatter aviśeṣe sarvāviśeṣaprasaṅgāt sadbhāvaupapatter aviśeṣasamaḥ //</p>
<h3 id='5.1.24'>5.1.24 <small></small></h3>	<p class='l'>kvacit taddharmopapatteḥ kvacic cānupapatteḥ pratiṣedhābhāvaḥ //</p>
<h3 id='5.1.25'>5.1.25 <small></small></h3>	<p class='l'>ubhayakāraṇopapatter upapattisamaḥ //</p>
<h3 id='5.1.26'>5.1.26 <small></small></h3>	<p class='l'>upapattikāraṇābhyanujñānād apratiṣedhaḥ //</p>
<h3 id='5.1.27'>5.1.27 <small></small></h3>	<p class='l'>nirdiṣṭakāraṇābhāve 'py upalambhād upalabdhisamaḥ //</p>
<h3 id='5.1.28'>5.1.28 <small></small></h3>	<p class='l'>kāraṇāntarād api taddharmopapatter apratiṣedhaḥ //</p>
<h3 id='5.1.29'>5.1.29 <small>(<a href='docExplore?doc_id=NS_5.1.29_5.1.33'>NS_5.1.29_5.1.33</a>)</small></h3>	<p class='l'>tadanupalabdher anupalambhād abhāvasiddhau tadviparītopapatter anupalabdhisamaḥ //</p>
<h3 id='5.1.30'>5.1.30 <small></small></h3>	<p class='l'>anupalambhātmakatvād anupalabdher ahetuḥ //</p>
<h3 id='5.1.31'>5.1.31 <small></small></h3>	<p class='l'>jñānavikalpānāṃ ca bhāvābhāvasaṃvedanād adhyātmam //</p>
<h3 id='5.1.32'>5.1.32 <small></small></h3>	<p class='l'>sādharmyāt tulyadharmopapatteḥ sarvānityatvaprasaṅgād anityasamaḥ //</p>
<h3 id='5.1.33'>5.1.33 <small></small></h3>	<p class='l'>sādharmyād asiddheḥ pratiṣedhāsiddhiḥ pratiṣedhyasādharmyāt //</p>
<h3 id='5.1.34'>5.1.34 <small>(<a href='docExplore?doc_id=NS_5.1.34_5.1.43'>NS_5.1.34_5.1.43</a>)</small></h3>	<p class='l'>dṛṣṭānte ca sādhyasādhanabhāvena prajñātasya dharmasya hetutvāt tasya cobhayathābhāvān nāviśeṣaḥ //</p>
<h3 id='5.1.35'>5.1.35 <small></small></h3>	<p class='l'>nityam anityabhāvād anitye nityatvopapatter nityasamaḥ //</p>
<h3 id='5.1.36'>5.1.36 <small></small></h3>	<p class='l'>pratiṣedhye nityam anityabhāvād anitye 'nityatvopapatteḥ pratiṣedhābhāvaḥ //</p>
<h3 id='5.1.37'>5.1.37 <small></small></h3>	<p class='l'>prayatnakāryānekatvāt kāryasamaḥ //</p>
<h3 id='5.1.38'>5.1.38 <small></small></h3>	<p class='l'>kāryānyatve prayatnāhetutvam anupalabdhikāraṇopapatteḥ //</p>
<h3 id='5.1.39'>5.1.39 <small></small></h3>	<p class='l'>pratiṣedhe 'pi samāno doṣaḥ //</p>
<h3 id='5.1.40'>5.1.40 <small></small></h3>	<p class='l'>sarvatraivam //</p>
<h3 id='5.1.41'>5.1.41 <small></small></h3>	<p class='l'>pratiṣedhavipratiṣedhe pratiṣedhadoṣavad doṣaḥ //</p>
<h3 id='5.1.42'>5.1.42 <small></small></h3>	<p class='l'>pratiṣedhaṃ sadoṣam abhyupetya pratiṣedhavipratiṣedhe samāno doṣaprasaṅgo matānujñā //</p>
<h3 id='5.1.43'>5.1.43 <small></small></h3>	<p class='l'>svapakṣalakṣaṇāpekṣopapattyupasaṃhāre hetunirdeśe parapakṣadoṣābhyupagamāt samāno doṣaḥ //</p>

<h2 id='5.2'>5.2</h2>

<h3 id='5.2.1'>5.2.1 <small>(<a href='docExplore?doc_id=NS_5.2.1'>NS_5.2.1</a>)</small></h3>	<p class='l'>pratijñāhāniḥ pratijñāntaraṃ pratijñāvirodhaḥ pratijñāsannyāso hetvantaram arthāntaraṃ nirarthakam avijñātārtham apārthakam aprāptakālaṃ nyūnam adhikaṃ punaruktam ananubhāṣaṇam ajñānam apratibhā vikṣepo matānujñā paryanuyojyopekṣaṇaṃ niranuyojyānuyogo 'pasiddhānto hetvābhāsāś ca nigrahasthānāni //</p>
<h3 id='5.2.2'>5.2.2 <small>(<a href='docExplore?doc_id=NS_5.2.2_5.2.6'>NS_5.2.2_5.2.6</a>)</small></h3>	<p class='l'>pratidṛṣṭāntadharmābhyanujñā svadṛṣṭānte pratijñāhāniḥ //</p>
<h3 id='5.2.3'>5.2.3 <small></small></h3>	<p class='l'>pratijñātārthapratiṣedhe dharmavikalpāt tadarthanirdeśaḥ pratijñāntaram //</p>
<h3 id='5.2.4'>5.2.4 <small></small></h3>	<p class='l'>pratijñāhetvor virodhaḥ pratijñāvirodhaḥ //</p>
<h3 id='5.2.5'>5.2.5 <small></small></h3>	<p class='l'>pakṣapratiṣedhe pratijñātārthāpanayanaṃ pratijñāsannyāsaḥ //</p>
<h3 id='5.2.6'>5.2.6 <small></small></h3>	<p class='l'>aviśeṣokte hetau pratiṣiddhe viśeṣam icchato hetvantaram //</p>
<h3 id='5.2.7'>5.2.7 <small>(<a href='docExplore?doc_id=NS_5.2.7_5.2.13'>NS_5.2.7_5.2.13</a>)</small></h3>	<p class='l'>prakṛtād arthād apratisambaddhārtham arthāntaram //</p>
<h3 id='5.2.8'>5.2.8 <small></small></h3>	<p class='l'>varṇakramanirdeśavan nirarthakam //</p>
<h3 id='5.2.9'>5.2.9 <small></small></h3>	<p class='l'>pariṣatprativādibhyāṃ trir abhihitam apy avijñātam avijñātārtham //</p>
<h3 id='5.2.10'>5.2.10 <small></small></h3>	<p class='l'>paurvāparyāyogād apratisambaddhārtham apārthakam //</p>
<h3 id='5.2.11'>5.2.11 <small></small></h3>	<p class='l'>avayavaviparyāsavacanam aprāptakālam //</p>
<h3 id='5.2.12'>5.2.12 <small></small></h3>	<p class='l'>hīnam anyatamenāpy avayavena nyūnam //</p>
<h3 id='5.2.13'>5.2.13 <small></small></h3>	<p class='l'>hetūdāharaṇādhikam adhikam //</p>
<h3 id='5.2.14'>5.2.14 <small>(<a href='docExplore?doc_id=NS_5.2.14_5.2.24'>NS_5.2.14_5.2.24</a>)</small></h3>	<p class='l'>śabdārthayoḥ punar vacanaṃ punaruktam anyatrānuvādāt //</p>
<h3 id='5.2.15'>5.2.15 <small></small></h3>	<p class='l'>arthād āpannasya svaśabdena punarvacanam //</p>
<h3 id='5.2.16'>5.2.16 <small></small></h3>	<p class='l'>vijñātasya pariṣadā, trir abhihitasyāpy apratyuccāraṇam ananubhāṣaṇam //</p>
<h3 id='5.2.17'>5.2.17 <small></small></h3>	<p class='l'>avijñātaṃ cājñānam //</p>
<h3 id='5.2.18'>5.2.18 <small></small></h3>	<p class='l'>uttarasyāpratipattir apratibhā //</p>
<h3 id='5.2.19'>5.2.19 <small></small></h3>	<p class='l'>kāryavyāsaṅgāt kathāvicchedo vikṣepaḥ //</p>
<h3 id='5.2.20'>5.2.20 <small></small></h3>	<p class='l'>svapakṣe doṣābhyupagamāt parapakṣe doṣaprasaṅgo matānujñā //</p>
<h3 id='5.2.21'>5.2.21 <small></small></h3>	<p class='l'>nigrahasthānaprāptasyānigrahaḥ paryanuyojyopekṣaṇam //</p>
<h3 id='5.2.22'>5.2.22 <small></small></h3>	<p class='l'>anigrahasthāne nigrahasthānābhiyogo niranuyojyānuyogaḥ //</p>
<h3 id='5.2.23'>5.2.23 <small></small></h3>	<p class='l'>siddhāntam abhyupetyāniyamāt kathāprasaṅgo 'pasiddhāntaḥ //</p>
<h3 id='5.2.24'>5.2.24 <small></small></h3>	<p class='l'>hetvābhāsāś ca yathoktāḥ //</div></p>