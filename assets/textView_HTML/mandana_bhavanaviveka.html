<div><h1 id='pūrvapakṣa'>pūrvapakṣa</h1>

<1>

<h2 id='1,i'>1,i <small><small>(<a href='docExplore?doc_id=BhāV_1,i_3,i'>BhāV_1,i_3,i</a>)</small></small></h2>

	saṃsargamohitadhiyo viviktaṃ dhātugocarāt /
	bhāvātmānaṃ na paśyanti ye tebhyas sa vivicyate // 1 //

<2>
<3>

<h2 id='3,i'>3,i <small><small></small></small></h2>

tathāhy āhuḥ —
	sāmānādhikaraṇyāt tadarthabhedābhidhānumā /
<4>
	na tādarthyānumā nāha vṛkṣatāṃ śiṃśapāśrutiḥ // 2 //
iha khalu gaganaśaśaviṣāṇayor akriyamāṇatvād abhavatoḥ bhavataś ca <5> ghaṭādes tattvād bhavatyarthasya kartuḥ karotikarmatā | tathā ca bhavituḥ karotyarthasya kartāṃ prayojaka iti bhavateḥ prayojakavyāpāre<6>ṇijutpadyamānaḥ karotyartham avalambate | tena sā bhāvanā | karotisamānādhikaraṇāś ca pacatyādaya iti teṣāṃ tādarthyānumānam |

<7>

<h2 id='7,i'>7,i <small><small>(<a href='docExplore?doc_id=BhāV_7,i'>BhāV_7,i</a>)</small></small></h2>

tadasat | ekādhikaraṇatā hi tadarthabhedābhidhānanimittaṃ naikārthyam avagamayati | tādṛśos sahaprayogānupapatteḥ | na khalu vṛkṣatā śiṃśapādiśabdagocaraḥ, api tv abhidheyapariprāprtatayā gamyamānā | <8> tad evam aikādhikaraṇyaṃ sphuṭaṃ viparyayasādhanam | viśeṣābhidhānonnayanam evettham iti cet — na, tasyāḥ pratyayārthatvenābhyupagamāt | pratyayasya caikatve vācakabhedādṛte vācyanānātvāyogāt | dhātavas tu nānātmānaḥ karotisamānādhikaraṇatayā tadarthaviśeṣābhidhāyina iti sāmpratam |

<9>

<h2 id='9,i'>9,i <small><small>(<a href='docExplore?doc_id=BhāV_9,i_9,ii'>BhāV_9,i_9,ii</a>)</small></small></h2>

api ca —
	bhāvābhāve prayogasya dvidhāpi khalu darśanāt /
	dhātvarthavartisāmānyaṃ karotyartham upāgamat // 3 //

<h2 id='9,ii'>9,ii <small><small></small></small></h2>

kiṃ karoti ghaṇṭā? dhvanatīti na dhvanijanyamanyat | sad api vā <10> na vivakṣitam, dhātvarthamātrajijñāsanāt, tathā ca nābhūtaprādurbhāvanam | ato vastutas tadabhāve 'pi prayujyamānasya karoter iha kutas tadarthaḥ |

<h2 id='10,i'>10,i <small><small>(<a href='docExplore?doc_id=BhāV_10,i'>BhāV_10,i</a>)</small></small></h2>

tathā kā kriyā? pākaḥ iti dhātvarthamātrābhidhānāt bhāvanāyā aparāmarśān na bhāvanāviśeṣanimittam aikādhikaraṇyam | <11> gamyamānāpekṣam iti cet — na, tiṅanteṣv api prasaṅgāt | prādhānyāt tiṅanteṣv abhidheyatvam iti cet — na, ihāpi tadviśeṣapraśnād dhātvarthasya <12> tallakṣaṇārthatvāt prādhānyam abhinnam | ataḥ sakaladhātvarthānuyāyinaḥ karoteḥ tatsāmānyam artho nābhūtaprādurbhāvanam iti śabdapravṛttividaḥ <13> pratipedire | tathā cocuḥ — "kriyāvacanā dhātavaḥ | kathaṃ jñāyate kriyāvacanāḥ pacatyādayaḥ iti? yadeṣāṃ karotinā sāmānādhikaraṇyam | kṛbhvastayaḥ kriyāsāmānyavacanāḥ, kriyāviśeṣavacanāś ca pacatyādayaḥ" ||

<h2 id='13,i'>13,i <small><small>(<a href='docExplore?doc_id=BhāV_13,i_14,i'>BhāV_13,i_14,i</a>)</small></small></h2>

atha mataṃ na bhāvarahito dhātvarthaḥ | sarveṇa tena kiṃ cid asad upajanyate iti | tan na |
<14>
	sarvatra yadi dhātvarthebhyāvyaṃ saivāstu bhāvanā /
	svargabhūtisamartho 'nyo vyāpāraḥ ko 'nupāgataḥ // 4 //

<h2 id='14,i'>14,i <small><small></small></small></h2>

bhāvyabhavanasamartho hi vyāpāro bhāvanā | dhātvartha eva cet kasya cid ātmalābhānukūlātmā, sa eva bhāvanā astu, na tadatiricyamānaśarīrā |

<15>

<h2 id='15,i'>15,i <small><small>(<a href='docExplore?doc_id=BhāV_15,i'>BhāV_15,i</a>)</small></small></h2>

evaṃ caitat; na khalu svargādiphalodayānukūlaṃ yāgādidhātvarthabhedaprabhāvyaṃ vyāpārāntaram upalabhāmahe yadbhāvanāśabdo 'bhiniviśeta | yāgādaya eva tu svargādiphalodayāya coditās tatsamarthatayā tathāvyapadeśam arhati | avyāpārarūpatvād dhātvarthasya naivam, iti yadi manyeta, vaktavyo vyāpāraḥ — yadi samīhitakāryo<16>pajananānuguṇaḥ sādhyasvabhāvo dharmabhedaḥ tadapekṣayā tathā vyapadeśyaḥ, na dhātvarthas tathāvidhatvam ativartate iti | atha parispandaḥ, tadā tadātmanāṃ tāvat dhātvarthānām avihataṃ bhāvanātvam |

<17>

<h2 id='17,i'>17,i <small><small>(<a href='docExplore?doc_id=BhāV_17,i_18,i'>BhāV_17,i_18,i</a>)</small></small></h2>

aspandamānakartṛkeṣu "āste" "yajate" "jānāti" iti cātmakartṛkeṣu tadabhāvaprasaṅgaḥ |

<h2 id='17,ii'>17,ii <small><small></small></small></h2>

	ātmakartṛkam evāha vyāpāraṃ yo 'pi bhāvanām /
	kartrantare 'sya nākhyātaṃ dhīsāmyān nopacārataḥ // 5 //

<18>

<h2 id='18,i'>18,i <small><small></small></small></h2>

yo 'pi manyate sakalapuruṣapratyātmavedanīyaḥ cetanasyātmana audāsīnyapracyutyupalakṣyamāṇātmā prayatnaśabdasaṃvedanīyo vyāpāro bhāvanā, kartrantare 'sya nākhyātaṃ prayujyeta — "kūlaṃ patati", "ratho gacchati", "agnir jvalati" iti | na ca "śṛṇota grāvāṇaḥ" <19> itivatsamāropeṇa prayogaḥ, pratyasyāvailakṣaṇyāt | na hi "ratho gacchati" "karī gacchati" iti pratyayo viśiṣyate |

<h2 id='19,i'>19,i <small><small>(<a href='docExplore?doc_id=BhāV_19,i_21,i'>BhāV_19,i_21,i</a>)</small></small></h2>

api ca —
	dhātugocaranirvṛttiparyantatvāc ca karmatā /
	sarvatra tasya na paraḥ karaṇābhimate 'py asau // 6 //

<h2 id='19,ii'>19,ii <small><small></small></small></h2>

puruṣaprayatno hi dhātvarthanirvṛttimātrāpavargī; sarvatra <20> kāmye naimittike ca tatkarmatāprasaṅgaḥ, vyāpāraviśeṣānupalambhāt | na hi kāmye 'pi prayoge karaṇābhimatasya dhātvarthasya parastāt tatsādhyasvargādiphalaviśeṣasādhanaḥ prayatnabhedaḥ samasti |

<h2 id='20,i'>20,i <small><small></small></small></h2>

apūrvannāma na prayatnabhedaḥ, na kartṛvyāpāraḥ, karaṇavyāpāratvābhyupagamāt | anyathā vyāpārasaṅkarāt kārakabhedābhāvaprasaṅgād ity alam anena ||

<21>

<h2 id='21,i'>21,i <small><small></small></small></h2>

	karmaṇo bhāvabhedaṃ yaḥ phalāvadhitayā vadet /
	tasyādṛṣṭaphaleṣv iṣṭam anuṣṭhānaṃ na yuktimat // 7 //

<h2 id='21,ii'>21,ii <small><small>(<a href='docExplore?doc_id=BhāV_21,ii^1'>BhāV_21,ii^1</a>)  (<a href='docExplore?doc_id=BhāV_21,ii^2'>BhāV_21,ii^2</a>)</small></small></h2>

dhātur hi karma svarūpamātreṇopādatte | ākhyātopasaṃdhānāt tu <22> bhāvanātmanā avagamyate | tathā hi — yāvatā karmakṣaṇotpādanicayeneṣṭam arthaṃ sādhayati tāvatyākhyātaṃ prayujyate | atas tena tena phalenāvacchidyamānaḥ sa sa karmakṣaṇotpādanicayaḥ tena tenākhyātenābhidhīyate | tad idaṃ phalāvadhikaṃ karmaṃ bhāvyatayā avasīyate, nābhāvyamānaṃ phalabhāvanāyālam iti | phalotpādikā avasthā <23> ākhyātārthaḥ | "tathā yateta yathā yatkiñcid bhavati" iti darśitam | evaṃ avasthābhedena bhāvanākarmaṇor bhedaḥ | uktaṃ ca — "pūrvāparībhūtaṃ bhāvam ākhyātenācaṣṭe vrajati pacatīty upakramaprabhṛtya<24>pavargaparyantam" iti || tatra pratikṣaṇam apavargavataḥ karmaṇaḥ kāv upakramāpavargau? phalāpekṣayā tu kalpyete iti yo vadet, tasya pratyakṣaphaleṣu karmasu kāmam ārambhavirāmau kalpyete, puraḥ parastāc ca tatparyantakarmakṣaṇapracayaparijñānāt | adṛṣṭaphaleṣu <25> tv anirūpitaphalaparyantaparimāṇabhedeṣu kathaṃ pravartate? na hi niyukto 'py aprasiddhaviṣayaviśeṣaḥ pravartituṃ prabhavati | pravṛttau vā puraḥ phalādarśanāt akṛtaśāstrārtham ātmānam avabudhyamāno na virontum arhati | śāstrārthasya phalotpatteḥ, phalotpattyā ca kṛtaśāstrārthatvād itaretarāśrayaprasaṅgād ity alaṃ prasaṅgena |

<26>

<h2 id='26,i'>26,i <small><small>(<a href='docExplore?doc_id=BhāV_26,i_26,ii'>BhāV_26,i_26,ii</a>)</small></small></h2>

prakṛtam anusarāmaḥ —
	dhātupratyayayor vācye pratīyete na hi kriye /
	saṃbandho nāvakalpeta dvayoḥ sādhyābhidhāyinoḥ // 8 //

<h2 id='26,ii'>26,ii <small><small></small></small></h2>

"yeṣān tūtpattau" ity ākhyātavartī dhātvarthaḥ sādhyaḥ kriyātmopeyate | yadi ca pratyayaḥ kriyāntaram ācakṣīta, kriyādvayaṃ pratīyeta — odanaṃ pacati, karoti ghaṭam iti yathā | na ca tathā pratīyate | tasmān na dhātvarthavyatirekiṇī ākhyāteṣu kriyā asti |

<27>

<h2 id='27,i'>27,i <small><small>(<a href='docExplore?doc_id=BhāV_27,i_28,i'>BhāV_27,i_28,i</a>)</small></small></h2>

sādhyasya ca sādhyāntareṇa samatvād asaṃbandhatā | tataś ca tadabhidhāyinoḥ prakṛtipratyayayoḥ samabhivyāhārānupapattiḥ | karaṇatvād dhātvarthasyānupālambha iti cet — na; "yeṣān tūtpattau" <28> iti virodhāt | na hi tadbhāvanābhiprāyam; nāmapadārthasya dhātvarthasaṃbandhe dṛṣṭārthatā, apekṣitasaṃbandhapratipādanārthatvāt |

<h2 id='28,i'>28,i <small><small></small></small></h2>

api ca —
	na bhāve nāpi dhātvarthe kāṣṭhair iti samāgamaḥ /
	akriyātvād anyarodhāc chābdatvāt karaṇasya ca // 9 //

<29>

<h2 id='29,i'>29,i <small><small>(<a href='docExplore?doc_id=BhāV_29,i_30,i'>BhāV_29,i_30,i</a>)</small></small></h2>

na tāvad dhātvarthasaṃbandhitā kāṣṭhānām, karaṇānāṃ kriyāpekṣiṇāṃ atadātmanā karaṇāntareṣṇa saṃgamāyogāt | nāpi bhāvanāsaṃbandhitā, tasyāḥ karaṇāntaroparuddhatvāt | nāpy aṃśāntaratayā saṃbandhaḥ, śābdatvāt karaṇatvasya | tad evaṃ yatra karaṇabhāvaḥ kriyāyāṃ tasyāḥ avaruddhatvāt, dhātvarthe ca akriyātmanyakaraṇatvāt kāṣṭhaiḥ pacatīti saṃbandhābhāvaḥ | arthakṣipta<30>bhāvanādvārakaḥ saṃbandha iti cet — na; avyavadhānena saṃbandhabodhanāt | na hi mṛdā ghaṭam, kāṣṭhaiḥ pacatīti samaḥ saṃbandhāvagamaḥ, ekatra nairākāṅkṣyāt, anyatrānyāpekṣaṇāt ||

<h2 id='30,i'>30,i <small><small></small></small></h2>

	viklidyanti pacantīti na viśeṣaḥ prakalpyate /
	kaḥ pratyayārtho dhātūktavyāpāro yadi kartṛtā // 10 //

<31>

<h2 id='31,i'>31,i <small><small>(<a href='docExplore?doc_id=BhāV_31,i'>BhāV_31,i</a>)</small></small></h2>

api ca — "viklidyanti pacanti" ity ubhayatra prayojakavyāpārasya pratyayenābhidhānam, dhātubhyāṃ ca viklitter iti nārthabhedaḥ syāt | nanv asti tāvat kartṛbhedena vyāpārabhedaḥ tadabhidhānān na doṣaḥ | tathā hi — viklidyantīti taṇḍulāḥ kartāraḥ, <32> pacantīti devadattādayaḥ | kiṃ punarbhavān kartṛlakṣaṇaṃ matvaivam āha — yadi sādhananiyogādikam, kathaṃ taṇḍulānāṃ kartṛtvam? devadattādaya eva kartāra ity aviśeṣaprasaṅgaḥ | athāguṇato dhātunā abhidhīyamānavyāpāratā, ka idānīṃ pratyayārthaḥ? kartṛvyāpārasya bhāvanāyā dhātunaivābhidhānāt | phaladhātvarthārthabhāvanānātvād dhātvarthārtho vyāpāro dhātuvācyaḥ, phalārthas tu dhātvarthakaraṇakaḥ pratyayavācyaḥ | naitat sāram |

<h2 id='32,i'>32,i <small><small>(<a href='docExplore?doc_id=BhāV_32,i_33,ii'>BhāV_32,i_33,ii</a>)</small></small></h2>

	na hi dhātvarthakaraṇaphalabhedaprabhāvanaḥ /
	dhātvarthaṃ phalabhedaṃ ca vyāpāro dṛśyate 'ntarā // 11 //

<33>

<h2 id='33,i'>33,i <small><small></small></small></h2>

yo 'pi vyavahitaphaleṣu dṛśyate, so 'pi dhātvarthāntarātmakaḥ prayatnāntarajanmā, na prācīnadhātugocaraprabhāvanīya iti |

<h2 id='33,ii'>33,ii <small><small></small></small></h2>

	karmaṇā ca karotyartho vyāpto 'tas tadayogataḥ /
	tadabhāvaḥ pratyayārthasādhane 'pi vibhaktayaḥ // 12 //

<34>

<h2 id='34,i'>34,i <small><small>(<a href='docExplore?doc_id=BhāV_34,i_34,ii'>BhāV_34,i_34,ii</a>)</small></small></h2>

karoteḥ sadā sakarmakatvāt tadyogaviraheṇa karotyarthābhāvaṃ pratīmaḥ jvalanaviraheṇeva dhūmābhāvam | tathā hi — na jātu "yajeta svargam", "śayīta svāsthyam" "āsīta sukham" iti dṛṣṭacaraḥ sasargaḥ |

<h2 id='34,ii'>34,ii <small><small></small></small></h2>

yadi manvīta saṅgatisamarthavibhaktibhedābhāvād evam | <35> tathā hi — dhātvarthasādhanāvagāhinyaḥ subvibhaktayaḥ, pratyayārthakarmaṇi niyojye svargakāmādau tadadarśanāt |

<h2 id='35,i'>35,i <small><small>(<a href='docExplore?doc_id=BhāV_35,i_37,i'>BhāV_35,i_37,i</a>)</small></small></h2>

tac ca vārtam; evaṃ sati śeṣasaṃbandhahetoḥ ṣaṣṭyā avyāhataprasaratvāt | api ca pratyayārthabhāvanākaraṇadhātvarthanāmadheyebhyo viśvajidādibhyaḥ karaṇavibhaktimīkṣamāṇo nedam adhyavasātum arha<36>ti | asty eva karmasaṃbandho "yajeta svargakāmaḥ" iti cet — na; puruṣaviśeṣaṇa(tvena)〈tvāt〉 sākṣādasaṃbandhāt | "svargāya yajeta" iti sākṣātsaṅgatir iti cet — na; akarmarūpatvāt, karmarūpasaṃbandhābhāvasya ca bhāvanābhidhānābhāvahetutvāt | akarmatā <37> ca caturthīnirdeśāt | "svargāya yāgaḥ" iti ca dhātvarthenāpi saṃbandhāt |

<h2 id='37,i'>37,i <small><small></small></small></h2>

	tulyārthatvaṃ bhāvayati bhavatīti prasajyate /
	kaḥ pratyayārtho dhātūktavyāpāre khalu kartari // 13 //

<h2 id='37,ii'>37,ii <small><small>(<a href='docExplore?doc_id=BhāV_37,ii'>BhāV_37,ii</a>)</small></small></h2>

"bhāvayati ghaṭaṃ", "kumbhakāraḥ", "bhavati ghaṭam" ity api prasajyeta, tulyārthatvāt | tathā hi — eka(sya)〈tra〉 kartuḥ kumbhakārasya vyāpāraṃ ṇijācaṣṭe, anyatrākhyātapratyaya iti na bhidyate 'rthaḥ | prayojakavyāpāro ṇijarthaḥ, kartṛvyāpāra ākhyātārthaḥ iti nānārthatvaṃ yo manyate, vaktavyas teneha kartṛprayojakabhedaḥ | yadi sādhanānāṃ pravartayitā nivartayitā ca kartā, sa caikaḥ kumbhakāra eveti tadvyā<38>pārābhidhānāt tulyārthatvam | ghaṭaḥ kartā, prayojakaḥ kumbhakāraḥ iti cet — katham anīśituḥ sādhanapravṛttinivṛttyor ghaṭasya kartṛtvaṃ tādṛśaṃ kulālam atikramya | athāguṇato dhātunā abhidhīyamānavyāpāratvam — kas tarhi idānīm ākhyātārthaḥ? dhātunā abhihitatvāt tadvyāpārasya | na ca vyāpārabhedadarśanam, yena dhātupratyayayor viṣayavibhāgaḥ syāt | <39> karaṇatvaṃ ca śabdato 'nyato vā dhātvarthasyobhayatrāpy aviśiṣṭam iti durvāraṃ tulyārthatvam | ato na pratyayo bhāvanāvacana iti sūktam — "ṇyantasya bhavater arthaḥ kenāṃśenābhidhīyate" iti ||

<h2 id='39,i'>39,i <small><small>(<a href='docExplore?doc_id=BhāV_39,i_41,i'>BhāV_39,i_41,i</a>)</small></small></h2>

kiñ ca —
	kartṛvyāpāra iṣṭaś cet pacyādāv api bhāvanā /
	dhātvarthāntararūpaḥ syāt so 'py adhiśrayaṇādikaḥ // 14 //

<40>

<h2 id='40,i'>40,i <small><small></small></small></h2>

yadi ca kartṛvyāpāro bhāvanā; sa ca pacyādiṣv adhiśrayaṇādikaḥ, taṃ pacir evopādatte, anyathā sidhyativiklidyatibhyām aviśeṣaḥ syāt |

<41>

<h2 id='41,i'>41,i <small><small></small></small></h2>

athāpi nopādadīta, tathāpy ādhiśrayatyādidhātvantarārtha iti nānyo dhātvarthād bhāvanāpadārthaḥ | atha mataṃ — karotīty anvitābhāsapratyayaviṣayatayā anuvṛttātmā vyāvṛttāvagrahagrahaṇagocarebhyo <42> dhātvarthebhyo 'nyo bhāvanāpadārtha iti — tad asat | evaṃ hi sāmānyalakṣaṇānupātitayā dhātvarthasāmānyam eva syāt, na padārthāntaraṃ bhāvanāpadārthaḥ |

<h2 id='42,i'>42,i <small><small>(<a href='docExplore?doc_id=BhāV_42,i_43,i'>BhāV_42,i_43,i</a>)</small></small></h2>

atha mataṃ — satyaṃ sādhyatayā sāmānyam, na gotvādivattadrūpatayā | ta<43>syāḥ pratipuruṣaṃ śīghūṃ karoti, mandaṃ karotīti svasāmānyaviśeṣābhyāṃ yogāt | dhātvarthavarti tu karaṇarūpaṃ sāmānyam anyad eva |

<h2 id='43,i'>43,i <small><small></small></small></h2>

uktaṃ hi —
<44>
	"anyad eva hi dhātvarthasāmānyaṃ karaṇātmakam /
	anyac ca bhāvanā nāma sādhyatvena vyavasthitam //"
iti ||

<h2 id='44,i'>44,i <small><small>(<a href='docExplore?doc_id=BhāV_44,i'>BhāV_44,i</a>)</small></small></h2>

tad etadapeśalam | tathā hi —
	na kriyākaraṇākāre dve jñāne anuyāyinī /
	yataḥ pratīmaḥ sāmānye dve sādhyasamavāyinī // 15 //
<45>
na hi karaṇaṃ karaṇam iti kriyākārakavyatirikte 'rthe pacyādiṣu pratyayaḥ, yataḥ kriyārūpavyatiriktaṃ karaṇātmakaṃ dhātvarthasāmānyaṃ kalpyeta | śīghramandādiṣu tu dhātvarthasāmānyasyaiva karotivācyasyāvāntarasāmānyabhedaḥ śoṇakarkādir ivāśvatvasya |

<46>

<h2 id='46,i'>46,i <small><small>(<a href='docExplore?doc_id=BhāV_46,i_47,i'>BhāV_46,i_47,i</a>)</small></small></h2>

uktaṃ ca —
	"na hi dhātvarthakaraṇaḥ phalabhedaprabhāvanaḥ /
	dhātvarthaṃ phalabhedaṃ ca vyāpāro dṛśyate 'ntarā //"
〈iti〉 ||
	vācyo lakṣaṇabhedaś ca nanu dhātvarthabhāvayoḥ /
	bhāvaḥ parispanda iti yajatyādāv asambhavaḥ // 16 //

<47>

<h2 id='47,i'>47,i <small><small></small></small></h2>

avaśyaṃ ca bhāvadhātvarthabhedavādinā tayoḥ spaṣṭo rūpabhedo darśayitavyaḥ | aspandātmā dhātvarthaḥ, spandātmako bhāva iti cet, aspandamānakartṛkeṣu "yajate" "jānāti" ity ākhyātārtheṣu tadabhāvaprasaṅgaḥ | gacchatyādau ca dhātvarthasya bhāvanātvaprasaṅgaḥ | cetanavyāpāras tu purastātpratyuktaḥ |

<48>

<h2 id='48,i'>48,i <small><small>(<a href='docExplore?doc_id=BhāV_48,i_49,ii'>BhāV_48,i_49,ii</a>)</small></small></h2>

kaś caiṣa parispandaḥ? na khalv ayam āśrayābhimatād bhedena gamyate | kathaṃ na gamyate? yadā saty apy āśraye pratyakṣe kadā cic calatīti pratyayaprādurbhāvaḥ, 〈ataḥ〉 tadatiriktārthālambanaḥ |

<49>

<h2 id='49,i'>49,i <small><small></small></small></h2>

naitat sāram —
	kāryaṃ vibhāgasaṃyogalakṣaṇaṃ calatīti dhīḥ /
	ālambatāṃ tato nānyo viśeṣo gamyate sthitāt // 17 //

<h2 id='49,ii'>49,ii <small><small></small></small></h2>

sa khalu parispando' kṣagocaraḥ pūrvottaradeśavibhāgasaṃyogaphalo <50> 'bhyupagamyate | tathā ca tāv eva gocarayatveṣa pratyayaḥ | na khalu pūrvottaradeśahānopādāne apratipadyamānaś calatīti budhyate | na ca sthitān nipuṇato 'pi nirūpayadbhir anyo viśeṣaḥ calatīti lakṣyate |

<h2 id='50,i'>50,i <small><small>(<a href='docExplore?doc_id=BhāV_50,i'>BhāV_50,i</a>)</small></small></h2>

nanu calitvā sthito 'pi saṃyogavibhāgavān eva, na calatīti <51> gamyate | anyatarakarmajanmanoś ca saṃyogavibhāgayor dviṣṭhatvenobhayatrakriyāpratyayaprasaṅgaḥ | sthāṇuśyenayor vibhāgamātram, ekatra samuditayos taddhetutvam iti cet — anyatarakarmajanmanor ubhayor api prasaṅgaḥ; yadā sthāṇur ekena śyenena saṃyujyate 'nyataś ca viyujyate | na ca kramaviśeṣa<52>vantau tadālambanam | puraḥsaṃyuktaśyenāntaravibhāgapurassare 'pi śyenāntara saṃyoge 'bhāvāt |

<h2 id='52,i'>52,i <small><small>(<a href='docExplore?doc_id=BhāV_52,i_52,ii'>BhāV_52,i_52,ii</a>)</small></small></h2>

ucyate —
	acchinnotpattayo deśaviśeṣatyāgasaṅgamāḥ /
	tadgocarāḥ padārthānām ākāśo deśa iṣyate // 18 //

<h2 id='52,ii'>52,ii <small><small></small></small></h2>

na khalu saṃyogavibhāgamātre calatīti pratyayaḥ | api tv avicchinnotpādasaṃyogavibhāgaprabandhe | sthite ca tadabhāvaḥ | na ca <53> sthāṇau deśaviśeṣaviṣayau saṃyogavibhāgau; saṃyogimātrasyādeśatvāt | na hi śyenau sthāṇor deśāv iti pratiyanti laukikāḥ | ākāśa eva tu sakaladeśipadārthānāṃ deśa iti pratīmaḥ | atas tatpradeśasaṃyogavibhāgāv eva tadālambanam iti sthāṇau na prasaṅgaḥ ||

<h2 id='53,i'>53,i <small><small>(<a href='docExplore?doc_id=BhāV_53,i_54,ii'>BhāV_53,i_54,ii</a>)</small></small></h2>

nanu vyomno 'pratyakṣatvād vāyuvanaspatisaṃyogavibhāgavattatsaṃyogavibhāgānāṃ pratyakṣāvṛttitvenānaindriyakatvād indriyajanmanaḥ pratyakṣasya viṣayatā na yuktā |

<54>

<h2 id='54,i'>54,i <small><small></small></small></h2>

na na yuktā | anyathā —
	kathaṃ gamyeta vayaso niyatā dhāradeśatā /
	calato 'kṣātivṛttāś ced vihāyodeśasaṅgamāḥ // 19 //

<h2 id='54,ii'>54,ii <small><small></small></small></h2>

apratyakṣatve hi nabhovibhāgasaṃyogādīnāṃ kathaṃ patati patatriṇi deśabhedādhikaraṇajñānam? kriyayā kāraṇena kāryānumānād iti ced — na; niyatadeśādhikaraṇapratīteḥ | iha prāptaḥ, neha iti niyatapratyayo na deśaviśeṣasaṃyogāpratyakṣatāyām avakalpate | viyadvitatālokanivahabhedād upapanna iti cet — sa eva tarhy ākāśadeśa iti tadvartisaṃyogavibhāgau pratyakṣau |

<55>

<h2 id='55,i'>55,i <small><small>(<a href='docExplore?doc_id=BhāV_55,i_56,i'>BhāV_55,i_56,i</a>)</small></small></h2>

api ca — pratyakṣāpratyakṣavṛttyor api saṃyogavibhāgayoḥ siddhayoḥ pratyakṣatvakalpanā yuktā, na tv asiddhasya karmaṇaḥ | tābhyām eva tarhi <56> saṃyogavibhāgābhyāṃ kriyām anumimīmahe, kādācitkayor ahetutvānupapatteḥ | kādācitkatvād eva cāśrayamātrahetutvāyogāt hetvantarāpekṣaṇāt |

<h2 id='56,i'>56,i <small><small></small></small></h2>

naitat sāram; yataḥ —
	nityatve sarvadā janma syāt saṃyogavibhāgayoḥ /
	anityatve 'sya yo hetus tayor evāstu tena kim // 20 //

<h2 id='56,ii'>56,ii <small><small>(<a href='docExplore?doc_id=BhāV_56,ii_57,i'>BhāV_56,ii_57,i</a>)</small></small></h2>

tad dhi karma saṃyogavibhāgābhyāṃ nityam anityaṃ vā anumīyate | nityatve hetusannidhānād dhetvantarānapekṣatvāc ca sadā saṃyogavibhāgo<57>tpādaprasaṅgaḥ | anityatve tu tasyāpi hetumattvāt taddhetvabhimatād eva tatsiddhir iti kim antargaḍunā karmaṇā |

<h2 id='57,i'>57,i <small><small></small></small></h2>

yas tu manyate — nityatvād antaraṅgatvāc ca karmaiva kāraṇaṃ saṃyogavibhāgayoḥ, na prayatnādi, bahiraṅgatvāt vyabhicāritvāc ca | tathā hi — karmaikārthasamavāyinaḥ saṃyogavibhāgasaṃskārāḥ | karmaṇi ca sati <58> niyogatas tatsadbhāvaḥ, kāryānumitasya hetos tadabhāve sattāpramāṇābhāvāt | prayatnas tv ātmasthaḥ | saty api ca prayatne bahuṣu saṃyukteṣu kaś cid eva prayatnād deśāntaraṃ prāpnoti |

<h2 id='58,i'>58,i <small><small>(<a href='docExplore?doc_id=BhāV_58,i_58,ii'>BhāV_58,i_58,ii</a>)</small></small></h2>

sa vaktavyaḥ —
	prasiddhasyāntaraṅgatvān nityatvād dhetutā bhavet /
	akāraṇatvam anyasya yadi karma tataḥ katham // 21 //

<h2 id='58,ii'>58,ii <small><small></small></small></h2>

bahusamavadhāne hi nityatvāntaraṅgatvābhyāṃ prasiddhasadbhāvaṃ vastu <59> hetur iti vyavasthāpyate, na tv aprasiddhasadbhāvasya kalpanā | tadviparītasya hetutvam anupapannam iti, tādṛśam aprasiddhasadbhāvam api parikalpyata iti yadi matam, hanta tarhi karmaṇo 'pi tadakāraṇam āpatati |

<h2 id='59,i'>59,i <small><small>(<a href='docExplore?doc_id=BhāV_59,i_60,i'>BhāV_59,i_60,i</a>)</small></small></h2>

atha mataṃ vyadhikaraṇam api sambandhāt kutaś cic ca pratibandhād dṛṣṭavyabhicāram api tatkarmaṇaḥ kāraṇam, saṃyogavibhāgābhyāṃ kim a<60>parāddham? yena dṛṣṭaṃ kāraṇaṃ parityajyādṛṣṭaṃ mṛgyate | prāyeṇa ca karmahetavaḥ saṃyogavibhāgaikādhikaraṇā iti yatkiñcid etat |

<h2 id='60,i'>60,i <small><small></small></small></h2>

	hetusattā ca kāryeṇa tataḥ prāganumīyate /
	vartamānāvabhāsaḥ syān na kriyādhigamas tataḥ // 22 //

<h2 id='60,ii'>60,ii <small><small>(<a href='docExplore?doc_id=BhāV_60,ii_62,i'>BhāV_60,ii_62,i</a>)</small></small></h2>

kāryopajananaṃ pratyanantarakālīnaṃ hetusattvaṃ tadupayogi, na <61> kāryakālam, tasya tadā siddhatvāt | ataḥ kāryeṇa kāraṇam anumimānaḥ tatprākkālam evānumimīte, na vartamānakālam | tathā ca phalaliṅgātmajanmā tataḥ prākkālakriyāgocaraḥ pratyayo na vartamānāvagrahaḥ syāt |

<62>

<h2 id='62,i'>62,i <small><small></small></small></h2>

api ca —
	saṃyogāntaṃ vartamānaṃ tata unnīyate katham /
	vibhāgato mīyamānaṃ sthāṇāv apy etad āpatet // 23 //

<h2 id='62,ii'>62,ii <small><small>(<a href='docExplore?doc_id=BhāV_62,ii_63,i'>BhāV_62,ii_63,i</a>)</small></small></h2>

saṃyogāntaṃ karma saṃyogotpādajñānakṣaṇottarakālam anumīyamānaṃ na vartamānam | saṃyogavibhāgau tu vartamānau | jñānānurūpaś ca <63> viṣayo na tadviparītaḥ | tasmāt tayor eva calatītipratyayaviṣayatā, na tu karmaṇaḥ |

<h2 id='63,i'>63,i <small><small></small></small></h2>

atha vibhāgānumeyatvāt tam upajanayya āsaṃyogotpādaṃ vyavasthānād vartamānam anumīyata iti | tad asat | sthāṇāv api prasaṅgāt, vibhāgasya tulyatvāt | tat guṇaviśeṣa eva dhātūpādānaḥ kriyā, <64> na tu tadatiricyamānātmā kriyāpadārthaḥ, yaḥ pratyayasya dhātor vā abhidheyaḥ syāt |

<h2 id='64,i'>64,i <small><small>(<a href='docExplore?doc_id=BhāV_64,i_65,i'>BhāV_64,i_65,i</a>)</small></small></h2>

yad apy anumānam — yat sarveṣu sādhaneṣu satsu kadā cit pacatīti pratyayo bhavatīti | tan na —
	siddher guṇaviśeṣeṇa pacatīty api saṃvidaḥ /
	kriyāpadārthasyānyasya nānumānaṃ prakalpate // 24 //

<65>

<h2 id='65,i'>65,i <small><small></small></small></h2>

yaḥ khalu taṇḍulāvayaveṣu vibhāgalakṣaṇaḥ praśithilasaṃyogalakṣaṇo vā guṇabhedas tasya sannihiteṣv api sādhaneṣu kadā cid bhāvāt tannibandhanaḥ pacatīti pratyaya iti na tatra kriyāpadārthānumānaṃ yuktam |

<h2 id='65,ii'>65,ii <small><small>(<a href='docExplore?doc_id=BhāV_65,ii'>BhāV_65,ii</a>)</small></small></h2>

tata eva tarhi guṇaviśeṣāt kādācitkāt tad astu | anyathā <66> sādhanasannidhimātra evaiṣa syāt | na, karmaṇy api tathā prasaṅgāt; karmāntarānumāne cānavasthāprasaṅgāt; agnisaṃyogasya ca krameṇa bhāvāt prakṛṣyamāṇatvāc ca taddhetor na tasya sādhanasannidhimātra eva bhāvaḥ | tasyaiva tarhi saṃyogasya kāraṇaṃ karmeti cet — na, prayatnāder eva karmahetos taddhetutvāt |

<67>

<h2 id='67,i'>67,i <small><small>(<a href='docExplore?doc_id=BhāV_67,i_67,ii'>BhāV_67,i_67,ii</a>)</small></small></h2>

taditthaṃ yāgādivyatiriktabhāvanābhāvāt —
	yāgena bhāvayet svargam ity arthaḥ parikalpitaḥ /
	svargakāmasya yāge tu niyogaḥ sampratīyate // 25 //

<h2 id='67,ii'>67,ii <small><small></small></small></h2>

satyāṃ hi bhāvanāyāṃ yāgasya karaṇatvam, karmāpekṣitvāc ca <68> tasyāpekṣāyāṃ puruṣaviśeṣaṇasyāpi iṣṭeḥ sāmarthyāt karmatvam avadhāryate | tadabhāve tu mandānvipralabdhum eṣa parikalpananimitto vākyārtho — yāgena bhāvayet svargam iti | puruṣaviśeṣasya tu niyogo yāge 'vagamyate |

<69>
<70>

<h2 id='70,i'>70,i <small><small>(<a href='docExplore?doc_id=BhāV_70,i_71,i'>BhāV_70,i_71,i</a>)</small></small></h2>

tasmiṃs tv anuṣṭhite svargādiphalaṃ svato 'nyato vā kutaś cid bhaviṣyati, naiva vā; na tv ayam arthaḥ śakyo 'bhyupagantum |

<h2 id='70,ii'>70,ii <small><small></small></small></h2>

nanu puruṣaviśeṣaṇam apy etan na sambhavati, ayogānyayogātya<71>ntāyogānām anyatamasyāpi vyavacchedāsaṃbhavāt | jātyā ca tasyābhāvāt |

<h2 id='71,i'>71,i <small><small></small></small></h2>

sādhyatvam api tarhy anupapannam, svargasya tathā anirdeśāt, <72> viśeṣaṇasyaiva cārthādbhāvanāsambandhābhyupagamāt | vartamānecchāviśeṣaṇatvam itarasyāpy aviruddham |

<h2 id='72,i'>72,i <small><small>(<a href='docExplore?doc_id=BhāV_72,i_73,i'>BhāV_72,i_73,i</a>)</small></small></h2>

na, phalanimittayor anyatarāpatteḥ | nimittatve ca yāvajjīvaśrutyupasaṃhāre tadānarthakyam, anupasaṃhāre tv etasyāḥ |

<73>

<h2 id='73,i'>73,i <small><small></small></small></h2>

syāt tāvad eṣa nityeṣu parihāro nānityeṣu | api cānarthakyaṃ syād ity anartho nāvagantuṃ śakyata ity uktam | punarupadeśād vā svargakāmaḥ punaḥ prayokṣyata iti nānarthakyam |

<74>

<h2 id='74,i'>74,i <small><small>(<a href='docExplore?doc_id=BhāV_74,i_76,i'>BhāV_74,i_76,i</a>)</small></small></h2>

	buddhvaitad evaṃ bhagavāndadarśaṃ khalu bādariḥ /
	na dravyaguṇasaṃskāravyatirikte 'sti śeṣatā // 26 //

<h2 id='74,ii'>74,ii <small><small></small></small></h2>

dravyaguṇayoḥ khalu yogyatā | ataḥ kārakavibhaktito vā <75> kriyāyāṃ śeṣabhāvo 'vagamyate | saṃskāro 'pi sammārgādiḥ śabdato vastuto vā karmasambandhī, tatra āpannaśeṣatvaḥ tanmukhena kriyāyāṃ śeṣabhāvaṃ yāyāt |

<76>

<h2 id='76,i'>76,i <small><small></small></small></h2>

yāgas tu prakṛtyā akarmako devatākarmako vā kathaṃ svargeṇa sambadhyeta? bhāvanākarmaṇā tena tadvyavahitaḥ saṃbadhyeta | sā ca nāstīti manyamāno bhagavānbādarirdravyaguṇasaṃskāreṣv eva śeṣabhāva iti mene — iti pūrvaḥ pakṣaḥ ||

<h1 id='siddhānta'>siddhānta</h1>

<77>

<h2 id='77,i'>77,i <small><small>(<a href='docExplore?doc_id=BhāV_77,i_79,i'>BhāV_77,i_79,i</a>)</small></small></h2>

atrocyate —
	anekārthatvam anyāyyaṃ tenaikādhikaraṇyataḥ /
	karotinā tiṅanteṣu bhāvabhedo 'numīyate // 27 //

<78>
<79>

<h2 id='79,i'>79,i <small><small></small></small></h2>

ghaṭaṃ karotīty atra tāvajjananotpādanādiśrutiviṣayāṃ bhāvanāṃ karotir ācaṣṭe | sa ca pacatyādisamānādhikaraṇo 'pi nānyatra vartitum arhati | anekārthatve 'py anaikāntikatvāt tato 'bhidheyaniścayā<80>yogād apy avyavahārāpatteḥ | parigatasāmarthyānusāreṇa ca prayogopapattau sāmarthyāntaraparikalpanāyogāt, pratītabādhād apratītakalpa<81>nāc ca, prayogāntare 'pi prayogāntaranirjñātasyaiva pratyayāt | kiṃ karotīti cotpādanāyā evādhigamāt | evaṃ bhāvanābhidhānena karotinā samānādhikaraṇatayā ākhyātapadānāṃ tadviśeṣābhidhāyitvam anumīyate |

<82>

<h2 id='82,i'>82,i <small><small>(<a href='docExplore?doc_id=BhāV_82,i'>BhāV_82,i</a>)</small></small></h2>

yady api pratyayo 'bhedān na viśeṣāvagamāyālam, padantuprakṛtibhedabhinnaṃ prakṛtyarthānuraktapratyayārthapradhānam | pratyayo 'pi paurvāparyaniyamāt padavan na svatantraḥ sāmānyamātre dhiyamādadhāti, api tu <83> prakṛtyapekṣayā ācakṣāṇaḥ svārtham eva samarpayati | sarvathā tāvat padaṃ <84> viśeṣe vartate | tena tāvat svato bhedavatyā api dhātvarthopadhānavyajyamānasphuṭaviśeṣāyās tatra viśeṣābhidhānam aviruddham |

<85>

<h2 id='85,i'>85,i <small><small>(<a href='docExplore?doc_id=BhāV_85,i_87,i'>BhāV_85,i_87,i</a>)</small></small></h2>

nanu pratyayasya sāmānyam abhidheyam iṣṭam, tat katham ubhayos sāmānyābhidhāyinor aikādhikaraṇyam?

<86>

<h2 id='86,i'>86,i <small><small></small></small></h2>

ucyate —
	bhedopahitasāmānyavacano 'py apṛthakśrutiḥ /
	ko rājā yāti? pāñcālarāja ity abhivīkṣyate // 28 //

<87>

<h2 id='87,i'>87,i <small><small></small></small></h2>

praśnavartinā hi sāmānyaśabdena vyavacchinnasāmānyaviṣayāḥ śrutayaḥ paridṛṣṭasamānādhikaraṇaprayogāḥ; ko rājā yāti? pāñcālarāja iti yathā |

<h2 id='87,ii'>87,ii <small><small>(<a href='docExplore?doc_id=BhāV_87,ii_89,i'>BhāV_87,ii_89,i</a>)</small></small></h2>

yukta evottare sāmānyanirdeśaḥ; anyathā praśnagataṃ tadapekṣaṇīyaṃ <88> syāt, viśeṣatas tu bhāvanāyā asaṃvijñānapadabhedatvāt paropadhānavyajyamānasphuṭaviśeṣāyāḥ | tasmān na siddhasādhanam, na viparyayasādhanam, na dṛṣṭāntābhāvaḥ |

<89>

<h2 id='89,i'>89,i <small><small></small></small></h2>

	bhāvābhāve prayogas tu dvidhāpi na nirīkṣyate /
	antatas so 'sti dhātvarthagocaro lakṣyate tathā // 29 //

<90>

<h2 id='90,i'>90,i <small><small>(<a href='docExplore?doc_id=BhāV_90,i'>BhāV_90,i</a>)</small></small></h2>

ghaṇṭā dhvanatīti bhāvyābhāvena bhāvanāyā abhāva ucyate | sarvaś ca dhātvarthaḥ kiñ cid asad utpādayati | dhvananam api duḥkhaṃ jñānaṃ vā | antato dhātvartha eva bhāvyaḥ | na hi sarvatra dhātvarthasya karaṇataiva, karmatāpi tu kvacit tanmātranirvṛttivivakṣāyām | kā <91> kriyā? pākaḥ iti ca, dvividhatvāc chabdārthasya śrautalakṣyamāṇabhedena | ato nābhāvo bhāvanāyāḥ śabdataḥ, tadviśeṣalakṣaṇārthatvāt pākaśabdasya |

<92>

<h2 id='92,i'>92,i <small><small>(<a href='docExplore?doc_id=BhāV_92,i_93,i'>BhāV_92,i_93,i</a>)</small></small></h2>

tiṅante 'pi tarhi lakṣyamāṇa eva bhāvo 'stu | naitat sāram | yataḥ —
	kaḥ pākaḥ pacatīty atra buddhibhedam apahnute /
	na bhāvanāpārāmarśam antareṇa ca bhāvyatā // 30 //

<93>

<h2 id='93,i'>93,i <small><small></small></small></h2>

idaṃ bhavān pṛṣṭo vyācaṣṭām — pākaḥ pacatīty anayor dhātvartho bhidyate, na vā bhidyate, iti | ko hi sphuṭaṃ pratyayabhedam avajānīte | tathā hi — tiṅante bhāvyaḥ sa gamyate na tathā(bhūto)〈rūpo〉 ghañante, <94> bhāve tadvidhānāt, śuddhasya ca dhātvarthasya tattvavyākhyānāt — "dhātvarthaḥ kevalaḥ śuddho bhāva ity abhidhīyate" iti ||

<h2 id='94,i'>94,i <small><small>(<a href='docExplore?doc_id=BhāV_94,i_96,i'>BhāV_94,i_96,i</a>)</small></small></h2>

tat tarhi bhāvyatvaṃ bhāvanāsaṃsparśakṛtam iti tiṅantānāṃ sā <95> arthaḥ | gamyamānatve hi tiṅantaghañantayoḥ naiva dhīr bhidyeta, aviśeṣāt |

<h2 id='95,i'>95,i <small><small></small></small></h2>

na ca sādhanasambandhād bhedaḥ, "gamyate" "sthīyate" iti prasaṅgāt |

<96>

<h2 id='96,i'>96,i <small><small></small></small></h2>

kiñ ca —
	pākaṃ karoti pacatīty ākhyātārtho nidarśyate /
	bhedena śabdavṛttijñaiḥ pākādau na tv ayaṃ kramaḥ // 31 //

<97>

<h2 id='97,i'>97,i <small><small>(<a href='docExplore?doc_id=BhāV_97,i_97,ii'>BhāV_97,i_97,ii</a>)</small></small></h2>

pacati, pākaṃ karotīti tiṅantapadārthaṃ bhedena nidarśayati nāpratipadya bhedam, pākādiṣu tu na tathā, bhedapratipatter abhāvād iti gamyate |

<h2 id='97,ii'>97,ii <small><small></small></small></h2>

parikalpya bhedaṃ tathopadarśanam, pākasyābhinirvartanaṃ karo<98>tīti yatheti cet — na, pākādāv anidarśanāt | śabdopakalpitas tiṅanteṣv api bheda iti cet — astu tāvac chabdārthabhedaḥ, vastuny upapādayiṣyate |

<99>

<h2 id='99,i'>99,i <small><small>(<a href='docExplore?doc_id=BhāV_99,i^1'>BhāV_99,i^1</a>)  (<a href='docExplore?doc_id=BhāV_99,i^2'>BhāV_99,i^2</a>)</small></small></h2>

nanv evaṃ bhāvanāyā api sādhyarūpāyāḥ pratīter bhāvanāntarāpātāḥ, tad api tathaivety anavasthā | yad api mataṃ vyāpāro hi sā, rūpam eva tasyāḥ tādṛśam aparādhīnopajananam, ato rūpāt tathātva<100>siddhiḥ nānyasaṃsparśavyapekṣiteti, dhātvartho 'pi tarhi tathā astu | tathā hi — so 'pi vastutas tathābhavan na vā āpāditatathābhāvaḥ svaśabdaiḥ vyāpārātmopādīyate; ghañādiṣv api kārakasambandhopapatteḥ, anyathā avyāpāre kārakasambandhāyogāt, avyāpārasambandhinaḥ kārakatvānupapatteḥ, kriyāsambandhaprabhāvitatvā<101>t kārakabhāvasya | buddhibhedas tu pākādiṣu pratyayopāttena siddhabhāvenābhibhavāt, anabhibhavāc ca pacatyādau | tac cānabhibhūtaṃ rūpam anyathāśakyanidarśanaṃ vyāpārāntarasaṃsparśenaiva nidarśayanti bhāvanāyā iva | na ca siddhasādhyatayor aikaśabdyaṃ viruddham bhedābheda<102>yor iva gotvādiṣu, bhinnaprakṛtipratyayopādānatvāt | bhāvyarūpapratītinidarśanābhyāñ ca dhātvarthasya tiṅanteṣu bhāvanām icchato <103> dhātvarthasya karmatvaprasaṅgaḥ, karaṇatvaṃ na syāt | tasmād dhātvartha eva vyāpārātmā svaśabdopādānaḥ phalabhavanasamartho bhāvanā kriyā ceti sāmpratam ||

<h2 id='103,i'>103,i <small><small>(<a href='docExplore?doc_id=BhāV_103,i_104,i'>BhāV_103,i_104,i</a>)</small></small></h2>

tad etad asamañjasam —
	dṛśyamāne vastubhede neṣṭā śabdārthamātratā /
	pratyayārthenābhibhavaḥ siddhe tadbhāvaniścaye // 32 //

<104>

<h2 id='104,i'>104,i <small><small></small></small></h2>

darśayiṣyate hy avyāpārātmano dhātvarthād bhedavatī kriyā | ato na śabdasāmarthyavilasitam evaitad iti yuktam | asati vastuni tathā <105> nāma bhavet | sambandhagrahaṇāpekṣatvāc ca śabdasya na vastusvarūpakḷptyai vibhavaḥ | niścite ca dhātubhiḥ bhāvyatāyā ihopādāne abhibhavābhidhānaṃ yuktam | na ca tathā, pramāṇābhāvāt, sādhana<106>sambandhasya gamyamānabhāvanāviṣayatvāt, tathāpi nidarśanāt "śaṅkulayā khaṇḍaḥ" iti |

<h2 id='106,i'>106,i <small><small>(<a href='docExplore?doc_id=BhāV_106,i_108,i'>BhāV_106,i_108,i</a>)</small></small></h2>

	viklidyanti pacantīti na viśeṣaḥ prakalpate /
	ṛte vyāpāranānātvāt kartṛbhedo 'pi vai kutaḥ // 33 //

<107>

<h2 id='107,i'>107,i <small><small></small></small></h2>

na tāvat tiṅanteṣu dhātvartha eva vyāpārātmopādīyate, viklidyanti pacantīti dhātvarthābhedāt pratyayābhedaprasaṅgāt | kartṛbhedān naivam iti cet — na, vyāpārabhedam antareṇa tadanupapatteḥ | yathā sādhanānāṃd niyoktṛtve kartṛlakṣaṇe yajñadattādaya eva kartāro na taṇḍulāḥ, abhidhīyamānavyāpāratve tu taṇḍulā eva | anena bhinatti, dalati, <108> chinatti, dvidhābhavatītyādayo vyākhyātāḥ | tasmād dhātvarthātirikto vyāpāra upeyaḥ, yatkṛto 'rthabhedaḥ kartṛbhedaś ca ||

<h2 id='108,i'>108,i <small><small></small></small></h2>

aparaḥ kalpaḥ — syān mataṃ karmasamavāyikriyeṣv eva dhātvarthātirikto vyāpāro gamyate | kartṛsthakriyeṣu katham? | ucyate —
<109>
	ṛte vyāpāranānātvāt kartṛbhedo 'pi vai kutaḥ // (33cd)

<h2 id='109,i'>109,i <small><small>(<a href='docExplore?doc_id=BhāV_109,i'>BhāV_109,i</a>)</small></small></h2>

"ṛtvijo yajanti" "yajate yajamānaḥ" ity aguṇato dhātunā abhidhīyamānavyāpārasya kartṛtvāt saṅkalpaviśeṣasya ca yajyabhidheyasya yajamānavyāpāratvāt "yajanti yājakāḥ" ity anupapattiḥ | dhātvarthātiriktavyāpāraprādhānyavivakṣāyāṃ tūpapadyate | nanv anabhi<110>dhāne 'pi vyāpārabhedasya dravyaparityāgasaṅkalpamātrasyābhidhāne 'pi yajatinā svātantryavivakṣābhedāt kartṛbhedaḥ karaṇabheda ivātiśayavivakṣābhedād upapadyate | kim idaṃ svātantryam? sādhanānāṃ niyoktṛ<111>tvam | kāṣṭhādīni pacantīti katham? niyojyāntarābhāvāt niyogavivakṣayā prayogo nasyāt | tasmāt prādhānyena pratipādyamānavyāpāratā svātantryam ity āstheyam | tathā coktam — "sthālīsthe yatne kathyamāne sthālī svatantrā" iti ||

<112>

<h2 id='112,i'>112,i <small><small>(<a href='docExplore?doc_id=BhāV_112,i'>BhāV_112,i</a>)</small></small></h2>

bhavatu vyāpārabhedaḥ, 〈sa ca〉 dhātūpādāna evāstu | tathā ca pacinā devadattādivyāpāropādānāt viklidinā cānupādānāt "viklidyanti" "pacanti" ity arthabhedakartṛbhedau | yajinā ca <113> ṛtvijāṃ vyāpārasya tādarthyād abhidhānād ṛtvijāṃ kartṛtvopapattiḥ | yathoktam — "tadabhisandhipūrvakaṃ preṣaṇamadhyeṣaṇaṃ vā yuktaṃ tatsarvaṃ pacyarthaḥ" iti ||

<h2 id='113,i'>113,i <small><small>(<a href='docExplore?doc_id=BhāV_113,i_116,i'>BhāV_113,i_116,i</a>)</small></small></h2>

naitat sāram —
<114>
	viklittimātrasaṅkalpaviśeṣaikāvalambanau /
	jñāyamānatadarthatvān neṣṭāv anyābhidhāyinau // 34 //

<h2 id='114,i'>114,i <small><small></small></small></h2>

"pākaḥ" "yāgaḥ" iti viklittimātraṃ saṅkalpamātraṃ cācakṣāte paciyajī, na tadatiriktaṃ kartṛvyāpāram, pākasya kriye<115><116>ty anidarśanāt |

<h2 id='116,i'>116,i <small><small></small></small></h2>

tathā "pacyante taṇḍulāḥ svayam eva" "yajate yajamānaḥ" iti, <117> tanmātrasyaiva tadvyāpāratvābhyupagamāt | tathā ca "pacati devadattaḥ", "yajanti yājakāḥ" iti prajñāyamānatadarthasya nārthāntaraviṣayatvaṃ yuktam |

<h2 id='117,i'>117,i <small><small>(<a href='docExplore?doc_id=BhāV_117,i_119,i'>BhāV_117,i_119,i</a>)</small></small></h2>

avyabhicārād dhi tāvanmātram arthaḥ, nādhikam, vyabhicārāt, śabdāntaranibandhanatvāc ca, pratyayāgame hi pratīyamānaḥ tadartha eva <118> kartṛvyāpāraḥ | pradhānānāñ ca prāyeṇa pratyayārthatvāt prādhānyād api pratyayārthatvam |

<119>

<h2 id='119,i'>119,i <small><small></small></small></h2>

astyādiṣu vyabhicāra iti cet — na, vastuto 'bhāve 'pi śabdāt pratīteḥ | anyathā asti bhāvaḥ sattety abhedāt |

<120>
<121>

<h2 id='121,i'>121,i <small><small>(<a href='docExplore?doc_id=BhāV_121,i_127,i'>BhāV_121,i_127,i</a>)</small></small></h2>

sattāyā eva sādhyarūpeṇa dhātunopādānāt sādhyatāpratītiḥ, na punaḥ pratyayena bhāvanāyā abhidhānāt | sattā bhāva iti ca sattāyā dhātunaiva siddharūpeṇa upādānāt siddharūpapratītiḥ, na punaḥ pratyayena bhānāyā anabhidhānāt | vyāpārasaṃsparśakṛtasya sādhyatvasya pacyādau niścayāt | ihaiva tarhi vyabhicāraḥ "yajate yajamānaḥ", <122> "pacyante svayam eva taṇḍulāḥ" iti | vyāpārāntaropagame vā dhātor avyabhicāraḥ | na, abhyupagamāt lenābhidhānasya, tannibandhanatvāt ta<123>syānyathā〈pi〉 siddheḥ pākādiṣu vyabhicārāt, bhedenānidarśanād apratīteḥ, itaratra tair niṣkarṣaṇāt, atulyārthatvāt tanniṣkarṣaḥ, sā<124>mānyaviśeṣayoḥ sādhyasādhanabhāvāyogāt, sāmānyasyāsādhyatvāt, anabhidheyākhyānāpatteḥ |

<125>
<126>
<127>

<h2 id='127,i'>127,i <small><small></small></small></h2>

kiñ ca —
	tad eva tasya karaṇaṃ na vai karma ca kalpate /
	bhāvanāṃ saṅgirante 'to dhātvarthavyatirekiṇīm // 35 //

<h2 id='127,ii'>127,ii <small><small>(<a href='docExplore?doc_id=BhāV_127,ii'>BhāV_127,ii</a>)</small></small></h2>

"yajetāśvamedhena", "īje bahubhir yajñaiḥ", "svaṃ yajñaṃ yajati" ity ekatve kriyākārakabhāvānupapattiḥ | sāmānyaviśeṣabhedo 'pi na <128> kriyākārakasambandham upapādayituṃ kṣamaḥ, sāmānyasyāsādhyatvenākriyātvāt, viśeṣaṇaviśeṣyasambandhe tu kārakavibhaktivirodhaḥ | nāpy ekadeśayoḥ kriyākārakabhāvaḥ, ubhayatrāpi samudāyasya śabdo<129>pādānatvāt | nāpi dhātūpādānāyām apy antarbhūtasāmānyakarmakaraṇikāyāṃ viśeṣakarmakaraṇasaṃbandhaḥ — yathā "muṇḍayati māṇavakam", "mālinyopaślokayati" iti; "svaṃ yajñam", "bahubhir yajñaiḥ" ity api <130> dhātunā bhāvanopādānāt viśeṣabhāvanābhyupagamāt viśeṣaṇaviśeṣyasambandhaprasaṅgāt | anupādāne ca siddhavyabhicāro 'sau na tiṅante 'pi tām upādātum arhati | etena "odanapākaṃ pacati" ityā<131>dayo vyākhyātāḥ | tasmād yatraiṣa kārakabhāvo nāmapadopādānadhātvarthasya vibhaktibhir vyajyate, sa tadatirekī tiṅanteṣu pratyayo<132>pādānaḥ karotyarthaḥ pratijñāyate vṛddhaiḥ | "iṣṭavān yajñaiḥ" ity api dravyapradhānabhāvanādhigamān niṣṭhādiṣu tathā pratīter avirodhaḥ ||

<h2 id='132,i'>132,i <small><small>(<a href='docExplore?doc_id=BhāV_132,i_133,ii'>BhāV_132,i_133,ii</a>)</small></small></h2>

yat tūktaṃ bhāvanāviṣayatvapratīteḥ karaṇatvahāniḥ, tadanirūpitakaraṇa〈ta〉ttvasya |

<133>

<h2 id='133,i'>133,i <small><small></small></small></h2>

tathā hi —
	karaṇaṃ khalu sarvatra kartṛvyāpāragocaraḥ /
	tirodadhāti kartāraṃ pradhānaṃ tannibandhanam // 36 //

<h2 id='133,ii'>133,ii <small><small></small></small></h2>

na khalu kartṛvyāpāralakṣaṇabhāvanāptyā dhātvarthasya karmatvaprasaṅgaḥ karaṇatvabādho vā, paraśvādiṣu tathā prasaṅgāt | na chidā<134>diṣu sākṣādvyāpriyate kartā, kin tu paraśvādikaraṇe | tadvyāpāraḥ tadudyamananipātanādilakṣaṇaḥ paraśugocara eva | ataḥ tasyāvyavahitavyāpāratayā kriyāsiddheḥ sādhakatamatvam | tadvyāpārāyatta<135>pravṛttitayā ca karaṇasya kartuḥ svātantryamārād upakāriṇo 'pi; anyathā karaṇataiva na syāt |

<h2 id='135,i'>135,i <small><small>(<a href='docExplore?doc_id=BhāV_135,i_136,i'>BhāV_135,i_136,i</a>)</small></small></h2>

api ca —
	sādhanānām abhāvas syāt kartṛkarmātirekiṇām /
	sādhanānāṃ niyogo hi kartṛvyāpāra iṣyate // 37 //

<136>

<h2 id='136,i'>136,i <small><small></small></small></h2>

pralīnedānīṃ kartṛkarmātiriktasādhanāntarasaṅkathā, sādhananiyogaḥ kartṛvyāpāra iti tanniyogaviṣayatāpattyā sarvatra karmatvāpātāt | kas tarhi karmetaravibhāgaḥ? kathañ ca karaṇaparikṣayiṇi <137> kartṛvyāpāre tadāptivirahiṇaḥ karmatā | ucyate —
	anyārthāptivivakṣāyām akarmātiśayād vinā /
	uddeśād anyavṛttyāpi phalam eveṣyatetarām // 38 //

<138>

<h2 id='138,i'>138,i <small><small>(<a href='docExplore?doc_id=BhāV_138,i_139,i'>BhāV_138,i_139,i</a>)</small></small></h2>

yat khalūddiṣṭavastvantarāyā nāntarīyakatvena viṣayatām upayadabhisaṃhitaṃ tadakarma atiśayābhāvāt | uddeśyaṃ tatkarmānyagocarayāpi kriyayā tasyaivāptu<139>m iṣyamāṇatvāt tadabhisandhipravartitāyā itarasaṃbandhasya nāntarīyakatvāt |

<h2 id='139,i'>139,i <small><small></small></small></h2>

ataḥ karaṇasyāpi dhātvarthasya sādhyatvapratītinidarśane aviruddhe | <140> yathā paraśunā chinattīti paraśor udyamananipātyamānatvapratītiḥ paraśum udyacchati nipātayati dvidhābhavanāyeti nidarśanaṃ prayuṅkte ceti |

<h2 id='140,i'>140,i <small><small>(<a href='docExplore?doc_id=BhāV_140,i_141,i'>BhāV_140,i_141,i</a>)</small></small></h2>

yat tu kartṛvyāpāro 'dhiśrayaṇādiḥ dhātvarthāntarātmaka iti, <141> atrāhuḥ —
	kathyamānād rūpabhedād dvidhā dhātvarthasaṅgatiḥ /
	anyotpādānukūlātmā bhāvanā kiṃ praduṣyati // 39 //

<h2 id='141,i'>141,i <small><small></small></small></h2>

sarvathā pacati yajatīti prākprayujyamānagocaro na bhavatīti pratipāditam, dhātvantarais tv abhidhānaṃ karotibhāvayatibhyām iva na pakṣakṣatimāvahati |

<142>
<143>

<h2 id='143,i'>143,i <small><small>(<a href='docExplore?doc_id=BhāV_143,i_144,i'>BhāV_143,i_144,i</a>)</small></small></h2>

	dhātūnām abhidhānīyān kartṛkarmasamāśrayān /
	labdhātmano 'kriyārūpānviśeṣān pratijānate // 40 //

<h2 id='143,ii'>143,ii <small><small></small></small></h2>

yathā śrayateścullīsthālīsaṃyogaviśeṣaḥ āsiñcater āsicyamānādhārasaṃyogaviśeṣaḥ | evaṃ sarvatra yāvatpaces taṇḍulāvayavānāṃ vibhāgāḥ praśithilāvayavasaṃyogavibhāgāḥ |

<144>

<h2 id='144,i'>144,i <small><small></small></small></h2>

	udāsīnatvavicchedalakṣyaṃ dhātvarthakāraṇam /
	spandavyāpāraparyāyaṃ karotyarthaṃ pracakṣate // 41 //

<145>

<h2 id='145,i'>145,i <small><small>(<a href='docExplore?doc_id=BhāV_145,i'>BhāV_145,i</a>)</small></small></h2>

tathā hi — adhiśrayati udakam āsiñcati pacati paṭhatīti vā adhiśrayaṇādisaṃyogabhedebhyo vyāpārātmako bhedena karoti spandate ceṣṭate vyāpriyate iti vyāpārarūpamadhyakṣyate | na caiṣa tajjanyatvābhimataviśeṣālambanaḥ pratyayaḥ, yataḥ —
	vyāpārabuddhyupajano na saṃyogavibhāgayoḥ /
	sator api hi ceṣṭitvā virāmaṃ samupāgate // 42 //

<146>

<h2 id='146,i'>146,i <small><small>(<a href='docExplore?doc_id=BhāV_146,i_148,i'>BhāV_146,i_148,i</a>)</small></small></h2>

na calitvā sthite kriyāprabhavapūrvottaradeśavibhāgasaṃyogābhāvaḥ, tadālambano vyāpārapratyayo na jātu viramet |

<147>

<h2 id='147,i'>147,i <small><small></small></small></h2>

	vibhāgena samucchedāt saṃyogapracayaḥ kutaḥ /
	bhaviṣyadvṛttisaṃyogavibhāgādhyakṣatā katham // 43 //

<148>

<h2 id='148,i'>148,i <small><small></small></small></h2>

yad apy avicchinnotpādadeśasaṃyogavibhāgapracayālambana iti, <149> tad api na samyak | na hy uttarasaṃyogaḥ pūrvavibhāgād ṛte | na vibhāgaḥ saṃyogena sahaikatra | tadvibhāgocchedāt kutas tatpracayaḥ?

<h2 id='149,i'>149,i <small><small>(<a href='docExplore?doc_id=BhāV_149,i_151,i'>BhāV_149,i_151,i</a>)</small></small></h2>

acchinnotpādaś ca niyogabhāvyuttarasamavetatā vartamānānāṃ | teṣu vartamānānāgateṣu tadaviṣayaṃ katham indriyaṃ dhiyaṃ janayet? <150> mano 'pi cāgaṇitakuśalasya naivam artham |

<h2 id='150,i'>150,i <small><small></small></small></h2>

api ca — sthāṇau pūrvottaraśyenābhyāṃ saṃyogavibhāgābhyāṃ vyāpāradhīḥ syāt |

<151>

<h2 id='151,i'>151,i <small><small></small></small></h2>

ādhāradeśasaṃyogavibhāgābhyāṃ seti ca na yuktam | tathā hi —
	jalāvayavasaṃyogavibhāgau sthiramūrtiṣu /
	jalādhāreṣu matsyeṣu vyāpārapratyayād vinā // 44 //

<h2 id='151,ii'>151,ii <small><small>(<a href='docExplore?doc_id=BhāV_151,ii_152,i'>BhāV_151,ii_152,i</a>)</small></small></h2>

pratītaṃ hi jalaṃ deśo matsyānām, na sthāṇor iva śyeno na deśaḥ | <152> tadavayavasaṃyogavibhāgasadbhāve 'pi teṣu mahattvādakampanīyeṣu balavadvidhārakaprayatnavidhṛtātmasu na kriyāvattvābhyupagamaḥ | tasmān na tannibandhanaḥ |

<h2 id='152,i'>152,i <small><small></small></small></h2>

nabhasastvapratyakṣatvāt tadvṛttyoḥ saṃyogavibhāgayor durlabhā pratyakṣatā |

<153>
<154>

<h2 id='154,i'>154,i <small><small>(<a href='docExplore?doc_id=BhāV_154,i_155,i'>BhāV_154,i_155,i</a>)</small></small></h2>

na ca viyadvitatālokanibandhanaḥ, santamase jhaṭiti vidyuti kriyāpratyayāt |

<h2 id='154,ii'>154,ii <small><small></small></small></h2>

tasmād asti dhātūpādānatadāhitaviśeṣātiriktātmā kriyāpadārtho bhāvanāparyāyaḥ |

<155>

<h2 id='155,i'>155,i <small><small></small></small></h2>

nanv evaṃ bhāvanāto dhātvarthaniṣpattiḥ, tataḥ phalasyeti kathaṃ tanniṣpādyo dhātvarthaḥ tasyāḥ karaṇaṃ? svargādi vā tatsādhyaṃ karma?

<156>

<h2 id='156,i'>156,i <small><small>(<a href='docExplore?doc_id=BhāV_156,i_158,i'>BhāV_156,i_158,i</a>)</small></small></h2>

tasmāt sa eva dhātvarthas tathā bhāvanā astu, svargaṃ dhātvarthañ cāntarāvyāpārāntarānupalabdher ity uktam |

<h2 id='156,ii'>156,ii <small><small></small></small></h2>

uktottaram etat | tathā hi —
	phale na sākṣāt karaṇe kartuś ceṣṭā phalārthinaḥ /
	karaṇatvaṃ pradhānāṃśe tādrūpyaṃ vā yatas tataḥ // 45 //

<157>
<158>

<h2 id='158,i'>158,i <small><small></small></small></h2>

neme anyakarmakaraṇatvavilakṣaṇe phaladhātvarthakarmakaraṇatve | darśitaṃ paraśunā chinattīty api na dvidhābhavane kartṛvyāpṛtiḥ, api tu karaṇe sādhananiyogādilakṣaṇatvāt kartuḥ

<159>

<h2 id='159,i'>159,i <small><small>(<a href='docExplore?doc_id=BhāV_159,i_162,i'>BhāV_159,i_162,i</a>)</small></small></h2>

tatraiva caiṣa vyāpāraḥ tadabhisandhānāt, ananyaprakāratvāt |

<160>

<h2 id='160,i'>160,i <small><small></small></small></h2>

iyāṃs tu viśeṣaḥ — dhātvarthasyotpādena viniyogaḥ, paraśvādes tu siddhasyodyamananipātanādinā | vṛkṣādes tu karmatvaṃ dvidhābhavane kartṛtvāt tadarthaṃ paraśunipātanodyamanalakṣaṇam |

<161>
<162>

<h2 id='162,i'>162,i <small><small></small></small></h2>

dvidhābhavanaṃ prati karaṇatvaṃ ca paraśoḥ chinattau pradhānāpekṣam, tādrūpyasya vā tadadhīnatvāt |

<163>

<h2 id='163,i'>163,i <small><small>(<a href='docExplore?doc_id=BhāV_163,i_164,i'>BhāV_163,i_164,i</a>)</small></small></h2>

na hy udyamana nipātanamātram asambhavaddvidhābhavanaṃ chinattīti nirūpyate |

<h2 id='163,ii'>163,ii <small><small></small></small></h2>

tasmād ihāpi dhātvarthasyotpādako 'nugrāhako vā kartṛvyāpāraḥ samuddiṣṭaphalabhavanatayā pratilabdhabhāvanāvyapadeśo dhātvarthopanibaddhapradhānāṃśa tādrūpyaphalakarmako dhātvarthakaraṇakaś ceti na doṣaḥ |

<164>

<h2 id='164,i'>164,i <small><small></small></small></h2>

na hi dvidhā(bhavati)〈bhāvayati〉 paraśuneti paraśuṃ dvidhābhavanaṃ cāntareṇa kartṛvyāpāra eko 'parasādhyo 'parasādhana upalabhyate | na ca karaṇatvaṃ viruddham, pradhānāṃśaniṣpattes tadadhīnatvāt | tathehāpi <165> phalabhūtakriyāṃśāpekṣatvāt kārakavibhaktivibhāgavyavasthāyāḥ |

<h2 id='165,i'>165,i <small><small>(<a href='docExplore?doc_id=BhāV_165,i_166,i'>BhāV_165,i_166,i</a>)</small></small></h2>

tathā hi —
	pradhānāṃśam upādāya sādhanāny ekavākyatām /
	vrajanti nānyavyāpāro rūpato hy anyasādhanaḥ // 46 //

<166>

<h2 id='166,i'>166,i <small><small></small></small></h2>

tasmād anupālambho 'yaṃ vyāpārānupalambha iti | yat tv ātmakartṛkeṣu yajatyādiṣv asaṃbhava iti, tatra ke cit —
	bhāṣye yateteti girā prayatnaṃ pratipedire /
	acetane prayogasya prācuryān nopacāradhīḥ // 47 //

<167>

<h2 id='167,i'>167,i <small><small>(<a href='docExplore?doc_id=BhāV_167,i'>BhāV_167,i</a>)</small></small></h2>

tathā yateta yathā yatkiñcidbhavatīti phala(bhā)〈bha〉vanānukūlaḥ prayatna evākhyātārtho darśitaḥ | acetane tv ākhyātaprayoga upacārāt | prayogaprācuryān naupacārika(ḥ )pratyayaḥ | idan tu samādhānaṃ siddhe tadbhāve syāt | na ca pratyaye samāne hetvantare cāsati tatprasiddhir asti, viparyayāvagamasyāśakyavāraṇatvāt |

<168>

<h2 id='168,i'>168,i <small><small>(<a href='docExplore?doc_id=BhāV_168,i_171,ii'>BhāV_168,i_171,ii</a>)</small></small></h2>

	udāsīnatvavicchedasāmānyātmā tato mataḥ /
	karotyartho dvayoś ceha tadrūpapratyayodbhavaḥ // 48 //

<169>

<h2 id='169,i'>169,i <small><small></small></small></h2>

udāsīnatvavicchedo hi karotyarthaḥ, udāsīne kriyājñānābhāvāt |

<170>

<h2 id='170,i'>170,i <small><small></small></small></h2>

udāsīnatāpracyutidhiyaś ca dvaidham, ātmani prayatnāt, anyatra parispandāt |

<h2 id='170,ii'>170,ii <small><small></small></small></h2>

tathā hi —
prayatnavantam ātmānam anudāsīnaṃ kurvāṇaṃ vyāpāravantamavaiti, parispandamānaṃ cānyat | ataḥ prayatnaparispandayor audasīnyavicchedasāmānyayos tadābhāsadhī viṣayatvena kriyāpadārthatvān nātmakartṛkeṣu tadabhāva iti |

<171>

<h2 id='171,i'>171,i <small><small></small></small></h2>

tad uktam — "na parispanda evaikaḥ kriyā naḥ kaṇabhojivat" iti |

<h2 id='171,ii'>171,ii <small><small></small></small></h2>

athāpi parispandena prayojanam, asau —
	manobhūtaparispanda ātmanas tatprayatnajaḥ /
	viklittyādir yathā tasmin sādhanopanipātataḥ // 49 //

<172>

<h2 id='172,i'>172,i <small><small>(<a href='docExplore?doc_id=BhāV_172,i'>BhāV_172,i</a>)</small></small></h2>

ātmamanassaṃyogaviśeṣād vijñānasaṅkalpādyutpattiḥ | tannibandhanam ātmasamavetādṛṣṭaprayatnahetumenasi karma parispandarūpam upeyate | ātmaprayatnāpekṣaś ca bhūteṣu dravyopādānādilakṣaṇaḥ parispandaḥ | ubhayo 'py ayam ātmanas tadadhīnatvāt, <173><174> viklittyādivat | viklitticchidābhidās taṇḍulādisamavāyinyo 'samavetā api devadatte tatkriyāḥ, tāsu tasya kartṛtvāt, pradhānakriyāyāṃ sarvakārakopanipātāt, ekavākyatvāt | na hi svavyāpāraviṣayaḥ karaṇādibhāvaḥ kārakāṇām, teṣāṃ bhedād ekavākyatvānupapatteḥ |

<175>

<h2 id='175,i'>175,i <small><small>(<a href='docExplore?doc_id=BhāV_175,i_179,i'>BhāV_175,i_179,i</a>)</small></small></h2>

evañ ca kartṛviniyojyatayā sarvasādhanānāṃ tadvyāpāraḥ kartur iti teṣāṃ bhāvanāntargatiḥ tanmukhena sādhanatāpy upapannā |

<176>

<h2 id='176,i'>176,i <small><small></small></small></h2>

	paropādhikriyārūpo jñāyate na kriyāntaram /
	sambandhād eva sādhyatvam ataḥ karaṇasaṅgatiḥ // 50 //

<177>

<h2 id='177,i'>177,i <small><small></small></small></h2>

dhātvarthasya bhāvanām anurañjayataḥ tadviṣayatāpratītyā tatparāmarśakṛtaṃ tadantargatasya kriyātvam iti kutaḥ kriyādvayapratyayaḥ? na hi jātiguṇoparakteṣu tadrūpabhedaḥ | <178> bhāvanāsambandhitayaiva tasya sādhyatā na tatsambandhaṃ vihanti, tadabhāve tasyāpy abhāvaprasaṅgāt | ataś ca karaṇasambandho 'py upapannaḥ, bhāvanāviṣayatvam anupayataḥ karaṇatāyogāt sādhyatāpratīteḥ kriyārūpāpatteḥ |

<179>

<h2 id='179,i'>179,i <small><small></small></small></h2>

	pradhānavyāpṛtir yasya dhātvarthaṃ praty apīṣyate /
	sa kartātaḥ pacantīti viklidyantīti bhidyate // 51 //

<h2 id='179,ii'>179,ii <small><small>(<a href='docExplore?doc_id=BhāV_179,ii'>BhāV_179,ii</a>)</small></small></h2>

na vai khalv aguṇataḥ dhātunā abhidhīyamānavyāpāraḥ kartā, yena pratyayārthaḥ paryanuyujyeta, api tu dhātvarthaṃ pratyabhisaṃhitapradhānavyāpāraḥ, <180> sarvatra dhātvarthasya kartṛvyāpāraṃ lakṣyam abhidheyaṃ vā prati viśeṣaṇatvāt | tena viklidyantīti taṇḍulavyāpārasya jvalanāvayavābhighātajanmano 'vayavāśritasya sthālyudakādyanusaraṇātmakasya dhātvarthaṃ prati pradhānasyābhidhānam, pacatīty atra tu devadattavyāpārasyādhiśrayaṇādeḥ pratyayenābhidhānād arthabhedaḥ kartṛbhedaś ca siddhyatīti na pratyayārthaparyanuyogāvakāśaḥ | kathaṃ punas tulyārthatvāt pacinā viklideḥ pareṇa pratyayena <181> taṇḍulavyāpāra eva prayoktṛbhiḥ vivakṣyate, na devadattavyāpāro 'pi paceḥ pare(ṇai)〈ṇe〉va? prakṛtīnāṃ rūpabhedāt tulyārthatve 'pi svārthe pratyayasya śaktibhedāt |

<h2 id='181,i'>181,i <small><small>(<a href='docExplore?doc_id=BhāV_181,i_184,i'>BhāV_181,i_184,i</a>)</small></small></h2>

	bhāryā dārā jalānyāpa ekārthatve 'pi dṛśyate /
	prakṛte rūpabhedena pratyayayārtho viśeṣavān // 52 //

<182>

<h2 id='182,i'>182,i <small><small></small></small></h2>

jalānīti prakṛtyarthasamavāyi tadekārthasamavāyi vā bahutvaṃ bahuvacanārthaḥ, tathā bhāryā iti | āpo dārā iti tu prakṛtyarthāvayavasamavāyi tadāśrayaikārthasamavāyi 〈vā〉, prakṛtirūpabhedāt tadapekṣatvāt pratyayasyābhidhānaśakteḥ |

<183>

<h2 id='183,i'>183,i <small><small></small></small></h2>

tathehāpi paciparo dhātvarthaikārthasamavāyinaṃ vyāpāraṃ karmakartṛviṣayaḥ pratyaya āha; bhinnāśrayaṃ vā anyatra | viklidiparas tu prakṛ(tyai)〈tyarthai〉kārthasamavāyinam ity anavadyam |

<184>

<h2 id='184,i'>184,i <small><small></small></small></h2>

	agniṃ cinuta ity atra svaṃ yajñaṃ yajatīti ca /
	darśanāt karmayogasya nābhāvas tadabhāvataḥ // 53 //

<h2 id='184,ii'>184,ii <small><small>(<a href='docExplore?doc_id=BhāV_184,ii'>BhāV_184,ii</a>)</small></small></h2>

dhātvarthasya hi cayanasyeṣṭakāḥ sthalaṃ vā avyavadhānāt karma, na vyāpārāntaravyavadhīyamāno vyabhicāryagniḥ | sa tu bhāvanākarma | agniśabdaś ca <185> na sthalavacanaḥ api tu jvalanavacanaḥ | evaṃ hy uktam — "atra hy eṣa prasiddhaḥ" iti | "svaṃ yajñaṃ yajati" iti tu na bhāvanāto 'nyatra karmatvam iti varṇitam | <186> tathā mahābhāṣye karmadvayasambandho viklitter bhāvanābhedenaiva darśataḥ — "iha tāvat taṇḍulān odanam pacatīti, dvyarthaḥ paciḥ, taṇḍulān vikledayan odanaṃ nirvartayati" iti |

<h2 id='186,i'>186,i <small><small>(<a href='docExplore?doc_id=BhāV_186,i_188,i'>BhāV_186,i_188,i</a>)</small></small></h2>

	prayojakakriyām āhuḥ kartṛvyāpāragocarām /
	kartṛvyāpāraviṣayo dhātor artho vivakṣyate // 54 //

<187>

<h2 id='187,i'>187,i <small><small></small></small></h2>

svavyāpāre sarvasya 〈kartṛtvāt anyathā kārakatvāyogāt〉 niyogāt kartṛvyāpāraviṣayaḥ preraṇādiḥ prayojakakartṛvyāpāro ṇijarthaḥ, dhātvarthaviṣayaḥ kartṛvyāpāras tiṅartha iti na bhavati bhāvayatyos tulyārthateti |

<h2 id='187,ii'>187,ii <small><small></small></small></h2>

	tad evaṃ bhāvanārthatvād ākhyātapratyayasya hi /
	yāgena bhāvayet svargam ity arthaḥ śabdanirmitaḥ // 55 //

<188>

<h2 id='188,i'>188,i <small><small></small></small></h2>

tat katham?
	apekṣitatvād bhāvyasya kāmaśabdā hi tatparāḥ /
	viśeṣaṇapradhānatvaṃ daṇḍītyādiṣu darśitam // 56 //

<h2 id='188,ii'>188,ii <small><small>(<a href='docExplore?doc_id=BhāV_188,ii'>BhāV_188,ii</a>)</small></small></h2>

yady api svargādayaḥ puruṣaviśeṣaṇatvena śrūyante, tathāpi kāmaśrutayaḥ tatpradhānāḥ, "daṇḍī praiṣānanvāha", "lohitoṣṇīṣā ṛtvijaḥ pracaranti" iti <189> darśanāt | kutaḥ? bhāva(nā)〈na〉yā bhāvyasyāpekṣitatvāt svargādīnāṃ ca kāmya〈māna〉tayā bhāvyatvapratīteḥ dvitīyāntaprayoga iva tayāpi iṣṭatvapratipādanāt | tena puruṣapratītiḥ svargakāmapade 'nuvādaḥ | svargam ity etāvad vidhitsitam, <190> bhāvyaviśeṣaparatvāt, dhātvarthasya śrautasyāpi vidhijñānavirodhād akarmatvāt | karaṇatve 'pi śrutyanugrahād avirodhāt, śāstrādhīnatvād (yogyāyogyatvayor ajñānāt,) <191> 〈yogyatvasya ayogyatvājñānāt〉 sarvaphalabhāvanānāṃ ca dhātvarthaviśeṣasādhanatvāt |

<h2 id='191,i'>191,i <small><small>(<a href='docExplore?doc_id=BhāV_191,i_192,ii'>BhāV_191,i_192,ii</a>)</small></small></h2>

syān matam — svargādiviśeṣaṇaparatve 'pi guṇabhāvaḥ svargādeḥ syāt | na, bhāvyasya prathamam apekṣaṇāt, sādhaneṣu copacārād icchāyāḥ |

<192>

<h2 id='192,i'>192,i <small><small></small></small></h2>

nanu na bhāvyapratipattipradhānāḥ kāmaśrutayaḥ, api tu niyojyaviśeṣapratipādanaparāḥ | anyathā kasyāyam upadeśaḥ, ko niyujyate, kasyedaṃ kartavyam, ity ajhānāt sāpekṣam asamāptam apratipattikaram eva śāstraṃ syāt |

<h2 id='192,ii'>192,ii <small><small></small></small></h2>

naitat sāram, yataḥ —
<193>
	pratīyate niyogo 'rthāt samarthasya phalārthinaḥ /
	anyathā hy asamarthānāṃ durvārādhikṛtir bhavet // 57 //

<h2 id='193,i'>193,i <small><small>(<a href='docExplore?doc_id=BhāV_193,i_194,i'>BhāV_193,i_194,i</a>)</small></small></h2>

yo 'pi hi śabdān niyojyaviśeṣāvasāyaṃ manyate so 'pi niyojyaviśeṣapratipattau sāmarthyam upaiti | anyathā śabdavaśena śaktikalpanāyām andhādīnām apy atrārthe 'dhikāraḥ syāt | saty api cecchabde sāmarthyam upāśrīyate niyojyāvagame tadasaty evāstu | tasmād yo niyogārthaṃ pratipattuṃ tadviṣayaṃ cānuṣṭhātuṃ samarthaḥ phalārthī ca sa niyojyaḥ, asamarthasyānarthino 'śakye 'nabhilaṣite 〈vā〉 yāge pravartanāyogāt |

<194>

<h2 id='194,i'>194,i <small><small></small></small></h2>

kiñ ca —
	atatparatve phalatā (svargāde)〈paścāde〉r nāsti śabdataḥ /
	na sāmarthyād anuṣṭhānaṃ niyogaikanibandhanam // 58 //

<h2 id='194,ii'>194,ii <small><small>(<a href='docExplore?doc_id=BhāV_194,ii'>BhāV_194,ii</a>)</small></small></h2>

yadi svargakāmādiśrutayo na phalabhedādhigamanaparāḥ na śabdavatī phalatā svargādīnām; nāpi sāmarthyataḥ, anupapadyamānābhāvāt | <195> anyathā〈pi〉 niyujyamā(nā)〈na〉bhāvāt | anuṣṭhānam ayuktam iti cet — na, tasya niyogamātrāyattatvābhyupagamāt | ekavākyatvam iti cet — <196> ko virodhaḥ? anyad icchati anyat karotīti svargakāmo yāgaṃ kuryād ity ayam eva virodhaḥ 〈iti cet〉 ata eva tarhi na puruṣaviśeṣaparāḥ svargakāmādiśrutayaḥ, phalaparās santu |

<h2 id='196,i'>196,i <small><small>(<a href='docExplore?doc_id=BhāV_196,i_197,i'>BhāV_196,i_197,i</a>)</small></small></h2>

api ca —
	niyogaparatantrasya puruṣasyānyad icchataḥ /
	kriyānyasya viruddheti na niyogapradhānatā // 59 //

<197>

<h2 id='197,i'>197,i <small><small></small></small></h2>

anyad icchati anyat karoti iti virodhaṃ vadato niyogaprādhānyaṃ hīyate, phalārthitāhetutvān niyogasya | dṛśyate ca niyogasāmarthyād anyad apīcchatām anyakriyā paratantrāṇām | bhāvyasyaiva sato viśeṣaṇatvam iti cet — <198> na, niyogaviṣayāsaṃbandhāt, tataḥ kriyāntarabhāvyasy api viśeṣaṇatvāt | icchāmātrapravṛttidarśanāc cāyuktam evaitat |

<h2 id='198,i'>198,i <small><small>(<a href='docExplore?doc_id=BhāV_198,i'>BhāV_198,i</a>)</small></small></h2>

nanv evaṃ naimittikatve cāgnihotrādīnāṃ nityatvavyāghātaḥ | ayam apy aparo <199> doṣo 'stu, na tu niyojyaviśeṣaparāt phalapratipattiḥ | nanu svargakāmasya yāgaḥ kartavyo 'vagamyate | kathaṃ ca sa tasya kartavyaḥ yadi taṃ na niṣpādayati? <200> na, gṛhadāhavata ivecchāvataḥ kiñ cid asampādayato 'pi kartavyatā syāt | yadi tarhy asampādayati svargaṃ yāge puruṣaḥ pravartate na tarhi svargakāmaḥ | na, nimeṣādiṣv atathābhūteṣv api pravartamānasya svargakāmatvāvighātāt | hetvantarāt tatra pravṛttir iti cet — ihāpi niyogād iti na doṣaḥ |

<201>

<h2 id='201,i'>201,i <small><small>(<a href='docExplore?doc_id=BhāV_201,i'>BhāV_201,i</a>)</small></small></h2>

syād etat — svargasiddhāvicchāpagame niyoganiṣpattiḥ | anyathā kṛtayāgo 'pi niyojya eva syāt, na kṛtaniyogaḥ | ato niyogārthaniṣpattisāmarthyāt svargādisiddhi〈niṣpattiḥ〉 | na, viṣayasiddhyā niyoganiṣpatteḥ, svargādeś ca niyojyaviśeṣaṇatvenāviṣayatvāt | anyathā gṛhadāhāder apy apagamaprasaṅgaḥ | <202> tasmāt phalaparāḥ svargakāmādiśrutaya iti manoharam |

<ity āryamaṇḍanasya kṛtir bhāvanāviveko 'vasitaḥ ||></div>