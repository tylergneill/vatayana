<div><h1 id='1,1'>1,1</h1>

<h2 id='1,1.1'>1,1.1 <small><small>(<a href='docExplore?doc_id=VS_1,1.1_1,1.5'>VS_1,1.1_1,1.5</a>)</small></small></h2>	athāto dharmaṃ vyākhyāsyāmaḥ.
<h2 id='1,1.2'>1,1.2 <small><small></small></small></h2>	yato 'bhyudayaniḥśreyasasiddhiḥ sa dharmaḥ.
<h2 id='1,1.3'>1,1.3 <small><small></small></small></h2>	tadvacanād āmnāyaprāmāṇyam.
<h2 id='1,1.4'>1,1.4 <small><small></small></small></h2>	pṛthivy āpas tejo vāyur ākāśaṃ kālo dig ātmā mana iti dravyāṇi.
<h2 id='1,1.5'>1,1.5 <small><small></small></small></h2>	rūparasagandhasparśāḥ saṃkhyāḥ parimāṇāni pṛthaktvaṃ saṃyogavibhāgau paratvāparatve buddhayaḥ sukhaduḥkhe icchādveṣau prayatnaś ca guṇāḥ.
<h2 id='1,1.6'>1,1.6 <small><small>(<a href='docExplore?doc_id=VS_1,1.6_1,1.12'>VS_1,1.6_1,1.12</a>)</small></small></h2>	utkṣepaṇam avakṣepaṇam ākuñcanaṃ prasāraṇaṃ gamanam iti karmāṇi.
<h2 id='1,1.7'>1,1.7 <small><small></small></small></h2>	sad anityaṃ dravyavat kāryaṃ kāraṇaṃ sāmānyaviśeṣavad iti dravyaguṇakarmaṇām aviśeṣaḥ.
<h2 id='1,1.8'>1,1.8 <small><small></small></small></h2>	dravyāṇi dravyāntaram ārabhante.
<h2 id='1,1.9'>1,1.9 <small><small></small></small></h2>	guṇāś ca guṇāntaram.
<h2 id='1,1.10'>1,1.10 <small><small></small></small></h2>	karma karmasādhyaṃ na vidyate.
<h2 id='1,1.11'>1,1.11 <small><small></small></small></h2>	kāryāvirodhi dravyaṃ kāraṇāvirodhi ca.
<h2 id='1,1.12'>1,1.12 <small><small></small></small></h2>	ubhayatathā guṇaḥ.
<h2 id='1,1.13'>1,1.13 <small><small>(<a href='docExplore?doc_id=VS_1,1.13_1,1.19'>VS_1,1.13_1,1.19</a>)</small></small></h2>	kāryavirodhi karma.
<h2 id='1,1.14'>1,1.14 <small><small></small></small></h2>	kriyāvad guṇavat samavāyikāraṇam iti dravyalakṣaṇam.
<h2 id='1,1.15'>1,1.15 <small><small></small></small></h2>	dravyāśrayy aguṇavān saṃyogavibhāgeṣv akāraṇam anapekṣa iti guṇalakṣaṇam.
<h2 id='1,1.16'>1,1.16 <small><small></small></small></h2>	ekadravyam aguṇaṃ saṃyogavibhāgeṣv anapekṣaṃ kāraṇam iti karmalakṣaṇam.
<h2 id='1,1.17'>1,1.17 <small><small></small></small></h2>	dravyaguṇakarmaṇāṃ dravyaṃ kāraṇaṃ sāmānyam.
<h2 id='1,1.18'>1,1.18 <small><small></small></small></h2>	tathā guṇaḥ.
<h2 id='1,1.19'>1,1.19 <small><small></small></small></h2>	saṃyogavibhāgānāṃ karma.
<h2 id='1,1.20'>1,1.20 <small><small>(<a href='docExplore?doc_id=VS_1,1.20_1,1.29'>VS_1,1.20_1,1.29</a>)</small></small></h2>	na dravyāṇāṃ vyatirekāt.
<h2 id='1,1.21'>1,1.21 <small><small></small></small></h2>	guṇavaidharmyān na karmaṇāṃ.
<h2 id='1,1.22'>1,1.22 <small><small></small></small></h2>	dravyāṇāṃ dravyaṃ kāryaṃ sāmānyam.
<h2 id='1,1.23'>1,1.23 <small><small></small></small></h2>	dvitvaprabhṛtayaś ca saṃkhyāḥ pṛthaktvaṃ saṃyogavibhāgāś ca.
<h2 id='1,1.24'>1,1.24 <small><small></small></small></h2>	asamavāyāt sāmānyaṃ karma kāryaṃ na vidyate.
<h2 id='1,1.25'>1,1.25 <small><small></small></small></h2>	saṃyogānāṃ dravyam.
<h2 id='1,1.26'>1,1.26 <small><small></small></small></h2>	rūpānāṃ rūpam.
<h2 id='1,1.27'>1,1.27 <small><small></small></small></h2>	gurutvaprayatnasaṃyogānām utkṣepaṇam.
<h2 id='1,1.28'>1,1.28 <small><small></small></small></h2>	saṃyogavibhāgāḥ karmaṇām.
<h2 id='1,1.29'>1,1.29 <small><small></small></small></h2>	kāraṇasāmānye dravyakarmaṇāṃ karmākāraṇam uktam.

<h1 id='1,2'>1,2</h1>

<h2 id='1,2.1'>1,2.1 <small><small>(<a href='docExplore?doc_id=VS_1,2.1_1,2.9'>VS_1,2.1_1,2.9</a>)</small></small></h2>	kāraṇābhāvāt kāryābhāvaḥ.
<h2 id='1,2.2'>1,2.2 <small><small></small></small></h2>	na tu kāryābhavāt kāraṇābhāvaḥ.
<h2 id='1,2.3'>1,2.3 <small><small></small></small></h2>	sāmānyaṃ viśeṣa iti buddhyapekṣam.
<h2 id='1,2.4'>1,2.4 <small><small></small></small></h2>	bhāvaḥ sāmānyam eva.
<h2 id='1,2.5'>1,2.5 <small><small></small></small></h2>	dravyatvaṃ guṇatvaṃ karmatvaṃ ca sāmānyāni viśeṣāś ca.
<h2 id='1,2.6'>1,2.6 <small><small></small></small></h2>	anyatrāntyebhyo viśeṣebhyaḥ.
<h2 id='1,2.7'>1,2.7 <small><small></small></small></h2>	sad iti yato dravyaguṇakarmasu.
<h2 id='1,2.8'>1,2.8 <small><small></small></small></h2>	dravyaguṇakarmabhyo 'rthāntaraṃ sattā.
<h2 id='1,2.9'>1,2.9 <small><small></small></small></h2>	ekadravyavattvān na dravyam.
<h2 id='1,2.10'>1,2.10 <small><small>(<a href='docExplore?doc_id=VS_1,2.10_1,2.18'>VS_1,2.10_1,2.18</a>)</small></small></h2>	guṇakarmasu ca bhāvān na karma na guṇaḥ.
<h2 id='1,2.11'>1,2.11 <small><small></small></small></h2>	sāmānyaviśeṣābhāvāc ca.
<h2 id='1,2.12'>1,2.12 <small><small></small></small></h2>	ekadravyavattvena dravyatvam uktam.
<h2 id='1,2.13'>1,2.13 <small><small></small></small></h2>	sāmānyaviśeṣābhāvena ca.
<h2 id='1,2.14'>1,2.14 <small><small></small></small></h2>	guṇe bhāvād guṇatvam uktam.
<h2 id='1,2.15'>1,2.15 <small><small></small></small></h2>	sāmānyaviśeṣābhāvāc ca.
<h2 id='1,2.16'>1,2.16 <small><small></small></small></h2>	karmaṇi bhāvāt karmatvam uktam.
<h2 id='1,2.17'>1,2.17 <small><small></small></small></h2>	sāmānyaviśeṣābhāvāc ca.
<h2 id='1,2.18'>1,2.18 <small><small></small></small></h2>	salliṅgāviśeṣād viśeṣaliṅgābhāvāc caiko bhāvaḥ.

<h1 id='2,1'>2,1</h1>

<h2 id='2,1.1'>2,1.1 <small><small>(<a href='docExplore?doc_id=VS_2,1.1_2,1.7'>VS_2,1.1_2,1.7</a>)</small></small></h2>	rūparasagandhasparśavatī pṛthivī.
<h2 id='2,1.2'>2,1.2 <small><small></small></small></h2>	rūparasasparśavatya āpo dravāḥ snigdhāś ca.
<h2 id='2,1.3'>2,1.3 <small><small></small></small></h2>	tejo rūpasparśavat.
<h2 id='2,1.4'>2,1.4 <small><small></small></small></h2>	vāyuḥ sparśavān.
<h2 id='2,1.5'>2,1.5 <small><small></small></small></h2>	ta ākāśe na vidyante.
<h2 id='2,1.6'>2,1.6 <small><small></small></small></h2>	sarpirjatumadhūcchiṣṭānāṃ pārthivānām agnisaṃyogād dravatādbhiḥ sāmānyam.
<h2 id='2,1.7'>2,1.7 <small><small></small></small></h2>	trapusīsaloharajatasuvarṇānāṃ taijasānām agnisaṃyogād dravatādbhiḥ sāmānyam.
<h2 id='2,1.8'>2,1.8 <small><small>(<a href='docExplore?doc_id=VS_2,1.8_2,1.15'>VS_2,1.8_2,1.15</a>)</small></small></h2>	viṣāṇī kakudmān prāntevāladhiḥ sāsnāvān iti gotve dṛṣṭaṃ liṅgam.
<h2 id='2,1.9'>2,1.9 <small><small></small></small></h2>	sparśaś ca.
<h2 id='2,1.10'>2,1.10 <small><small></small></small></h2>	na ca dṛṣṭānāṃ sparśa ity adṛṣṭaliṅgo vāyuḥ.
<h2 id='2,1.11'>2,1.11 <small><small></small></small></h2>	adravyavattvād dravyam.
<h2 id='2,1.12'>2,1.12 <small><small></small></small></h2>	kriyāvattvād guṇavattvāc ca.
<h2 id='2,1.13'>2,1.13 <small><small></small></small></h2>	adravyavattvena nityatvam uktam.
<h2 id='2,1.14'>2,1.14 <small><small></small></small></h2>	vāyor vāyusaṃmūrcchanaṃ nānātve liṅgam.
<h2 id='2,1.15'>2,1.15 <small><small></small></small></h2>	vāyor iti sati snnikarṣe pratyakṣābhāvād dṛṣṭaṃ liṅgaṃ na vidyate.
<h2 id='2,1.16'>2,1.16 <small><small>(<a href='docExplore?doc_id=VS_2,1.16_2,1.28'>VS_2,1.16_2,1.28</a>)</small></small></h2>	sāmānyatodṛṣṭāc cāviśeṣaḥ.
<h2 id='2,1.17'>2,1.17 <small><small></small></small></h2>	tasmād āgamikam.
<h2 id='2,1.18'>2,1.18 <small><small></small></small></h2>	saṃjñākarma tv asmadviśiṣṭānāṃ liṅgam.
<h2 id='2,1.19'>2,1.19 <small><small></small></small></h2>	pratyakṣapūrvakatvāt saṃjñākarmaṇaḥ.
<h2 id='2,1.20'>2,1.20 <small><small></small></small></h2>	niṣkramaṇaṃ praveśanam ity ākāśasya liṅgam.
<h2 id='2,1.21'>2,1.21 <small><small></small></small></h2>	tad aliṅgam ekadravyavattvāt karmaṇaḥ.
<h2 id='2,1.22'>2,1.22 <small><small></small></small></h2>	kāraṇāntarānukḷptivaidharmyāc ca.
<h2 id='2,1.23'>2,1.23 <small><small></small></small></h2>	saṃyogād abhāvaḥ karmaṇaḥ.
<h2 id='2,1.24'>2,1.24 <small><small></small></small></h2>	kāraṇaguṇapūrvaḥ kārye guṇo dṛṣṭaḥ kāryāntarāprādurbhāvāc ca śabdaḥ sparśavatām aguṇaḥ.
<h2 id='2,1.25'>2,1.25 <small><small></small></small></h2>	paratra samavāyāt pratyakṣatvāc ca nātmaguṇo na manoguṇaḥ.
<h2 id='2,1.26'>2,1.26 <small><small></small></small></h2>	liṅgam ākāśasya.
<h2 id='2,1.27'>2,1.27 <small><small></small></small></h2>	dravyatvanityatve vāyunā vyākhyāte.
<h2 id='2,1.28'>2,1.28 <small><small></small></small></h2>	tattvaṃ bhāvena.

<h1 id='2,2'>2,2</h1>

<h2 id='2,2.1'>2,2.1 <small><small>(<a href='docExplore?doc_id=VS_2,2.1_2,2.9'>VS_2,2.1_2,2.9</a>)</small></small></h2>	puṣpavastrayoḥ sati sannikarṣe gandhāntarāprādurbhāvo vastre gandhābhāvaliṅgam.
<h2 id='2,2.2'>2,2.2 <small><small></small></small></h2>	etenāpsūṣṇatā vyākhyātā.
<h2 id='2,2.3'>2,2.3 <small><small></small></small></h2>	vyavasthitaḥ pṛthivyāṃ gandhaḥ.
<h2 id='2,2.4'>2,2.4 <small><small></small></small></h2>	tejasy uṣṇatā.
<h2 id='2,2.5'>2,2.5 <small><small></small></small></h2>	apsu śītatā.
<h2 id='2,2.6'>2,2.6 <small><small></small></small></h2>	aparasmin paraṃ yugapad ayugapac ciraṃ kṣipram iti kālaliṅgāni.
<h2 id='2,2.7'>2,2.7 <small><small></small></small></h2>	dravyatvanityatve vāyunā vyākhyāte.
<h2 id='2,2.8'>2,2.8 <small><small></small></small></h2>	tattvaṃ bhāvena.
<h2 id='2,2.9'>2,2.9 <small><small></small></small></h2>	kāryaviśeṣeṇa nānātvam.
<h2 id='2,2.10'>2,2.10 <small><small>(<a href='docExplore?doc_id=VS_2,2.10_2,2.19'>VS_2,2.10_2,2.19</a>)</small></small></h2>	nityeṣv abhāvād anityeṣu bhāvāt.
<h2 id='2,2.11'>2,2.11 <small><small></small></small></h2>	kāraṇe kālākhyā.
<h2 id='2,2.12'>2,2.12 <small><small></small></small></h2>	ita idam iti yatas tad diśo liṅgam.
<h2 id='2,2.13'>2,2.13 <small><small></small></small></h2>	dravyatvanityatve vāyunā vyākhyāte.
<h2 id='2,2.14'>2,2.14 <small><small></small></small></h2>	tattvaṃ bhāvena.
<h2 id='2,2.15'>2,2.15 <small><small></small></small></h2>	kāryaviśeṣeṇa nānātvam.
<h2 id='2,2.16'>2,2.16 <small><small></small></small></h2>	ādityasaṃyogād bhūtapūrvād bhaviṣyato bhūtāc ca prācī.
<h2 id='2,2.17'>2,2.17 <small><small></small></small></h2>	tathā dakṣiṇā pratīcy udīci ca.
<h2 id='2,2.18'>2,2.18 <small><small></small></small></h2>	etena digantarāṇi vyākhyātāni.
<h2 id='2,2.19'>2,2.19 <small><small></small></small></h2>	sāmānyapratyakṣād viśeṣāpratyakṣād viśeṣasmṛteś ca saṃśayaḥ.
<h2 id='2,2.20'>2,2.20 <small><small>(<a href='docExplore?doc_id=VS_2,2.20_2,2.28'>VS_2,2.20_2,2.28</a>)</small></small></h2>	dṛṣṭam adṛṣṭām.
<h2 id='2,2.21'>2,2.21 <small><small></small></small></h2>	dṛṣṭaṃ ca dṛṣṭāvat.
<h2 id='2,2.22'>2,2.22 <small><small></small></small></h2>	dṛṣṭaṃ yathādṛṣṭām ayathādṛṣṭām ubhayathādṛṣṭatvāt.
<h2 id='2,2.23'>2,2.23 <small><small></small></small></h2>	vidyāvidyātaś ca saṃśayaḥ.
<h2 id='2,2.24'>2,2.24 <small><small></small></small></h2>	śrotragrahaṇo yo 'rthaḥ sa śabdaḥ.
<h2 id='2,2.25'>2,2.25 <small><small></small></small></h2>	tasmin dravyaṃ karma guṇa iti saṃśayaḥ.
<h2 id='2,2.26'>2,2.26 <small><small></small></small></h2>	tulyajātīyeṣv arthāntarabhūteṣu ca viśeṣasyobhayathā dṛṣṭatvāt.
<h2 id='2,2.27'>2,2.27 <small><small></small></small></h2>	ekadravyavattvān na dravyam.
<h2 id='2,2.28'>2,2.28 <small><small></small></small></h2>	acākṣuṣatvān na karma.
<h2 id='2,2.29'>2,2.29 <small><small>(<a href='docExplore?doc_id=VS_2,2.29_2,2.43'>VS_2,2.29_2,2.43</a>)</small></small></h2>	guṇasya sato 'pavargaḥ karmabhiḥ sādharmyam.
<h2 id='2,2.30'>2,2.30 <small><small></small></small></h2>	sato liṅgābhāvāt.
<h2 id='2,2.31'>2,2.31 <small><small></small></small></h2>	nityavaidharmyāt.
<h2 id='2,2.32'>2,2.32 <small><small></small></small></h2>	kāryatvāt.
<h2 id='2,2.33'>2,2.33 <small><small></small></small></h2>	abhāvāt.
<h2 id='2,2.34'>2,2.34 <small><small></small></small></h2>	kāraṇo vikārāt.
<h2 id='2,2.35'>2,2.35 <small><small></small></small></h2>	doṣāt.
<h2 id='2,2.36'>2,2.36 <small><small></small></small></h2>	saṃyogād vibhāgāc chabdāc ca śabdaniṣpatteḥ.
<h2 id='2,2.37'>2,2.37 <small><small></small></small></h2>	liṅgāc cānityaḥ.
<h2 id='2,2.38'>2,2.38 <small><small></small></small></h2>	dvayos tu pravṛttyor abhāvāt.
<h2 id='2,2.39'>2,2.39 <small><small></small></small></h2>	saṃkhyābhāvāt.
<h2 id='2,2.40'>2,2.40 <small><small></small></small></h2>	prathamāśabdāt.
<h2 id='2,2.41'>2,2.41 <small><small></small></small></h2>	sampratipattibhāvāc ca.
<h2 id='2,2.42'>2,2.42 <small><small></small></small></h2>	sandigdhāḥ satibahutve.
<h2 id='2,2.43'>2,2.43 <small><small></small></small></h2>	saṃkhyābhāvaḥ sāmānyataḥ.

<h1 id='3,1'>3,1</h1>

<h2 id='3,1.1'>3,1.1 <small><small>(<a href='docExplore?doc_id=VS_3,1.1_3,1.14'>VS_3,1.1_3,1.14</a>)</small></small></h2>	prasiddhā indriyārthāḥ.
<h2 id='3,1.2'>3,1.2 <small><small></small></small></h2>	indriyārthaprasiddhir indriyārthebhyo 'rthāntaratve hetuḥ.
<h2 id='3,1.3'>3,1.3 <small><small></small></small></h2>	so 'napadeśaḥ.
<h2 id='3,1.4'>3,1.4 <small><small></small></small></h2>	kāraṇājñānāt.
<h2 id='3,1.5'>3,1.5 <small><small></small></small></h2>	kāryājñānāt.
<h2 id='3,1.6'>3,1.6 <small><small></small></small></h2>	ajñānāc ca.
<h2 id='3,1.7'>3,1.7 <small><small></small></small></h2>	anya eva hetur ity anapadeśaḥ.
<h2 id='3,1.8'>3,1.8 <small><small></small></small></h2>	saṃyogi samavāyy ekārthasamavāyi virodhi ca, kāryaṃ kāryāntarasya, kāraṇaṃ kāraṇāntarasya, virodhy abhūtaṃ bhūtasya, bhūtam abhūtasya, abhūtam abhūtasya, bhūtaṃ bhūtasya.
<h2 id='3,1.9'>3,1.9 <small><small></small></small></h2>	prasiddhapūrvakatvād apadeśasya.
<h2 id='3,1.10'>3,1.10 <small><small></small></small></h2>	aprasiddho 'napadeśaḥ.
<h2 id='3,1.11'>3,1.11 <small><small></small></small></h2>	asan sandigdhaś cānapadeśaḥ.
<h2 id='3,1.12'>3,1.12 <small><small></small></small></h2>	viṣāṇī tasmād aśvo viṣāṇī tasmād gaur iti ca.
<h2 id='3,1.13'>3,1.13 <small><small></small></small></h2>	ātmendriyamano'rthasannikarṣād yan niṣpadyate tad anyat.
<h2 id='3,1.14'>3,1.14 <small><small></small></small></h2>	pravṛttinivṛttī ca pratyagātmani dṛṣṭe paratra liṅgam.

<h1 id='3,2'>3,2</h1>

<h2 id='3,2.1'>3,2.1 <small><small>(<a href='docExplore?doc_id=VS_3,2.1_3,2.5'>VS_3,2.1_3,2.5</a>)</small></small></h2>	ātmendriyārthasannikarṣe jñānasyābhāvo bhāvaś ca manaso liṅgam.
<h2 id='3,2.2'>3,2.2 <small><small></small></small></h2>	dravyatvanityatve vāyunā vyākhyāte.
<h2 id='3,2.3'>3,2.3 <small><small></small></small></h2>	prayatnāyaugapadyāj jñānāyaugapadyāc caikaṃ manaḥ.
<h2 id='3,2.4'>3,2.4 <small><small></small></small></h2>	prāṇāpānanimeṣonmeṣajīvanamanogatīndriyāntaravikārāḥ sukhaduḥkhe icchādveṣau prayatnaś cety ātmaliṅgāni.
<h2 id='3,2.5'>3,2.5 <small><small></small></small></h2>	dravyatvanityatve vāyunā vyākhyāte.
<h2 id='3,2.6'>3,2.6 <small><small>(<a href='docExplore?doc_id=VS_3,2.6_3,2.17'>VS_3,2.6_3,2.17</a>)</small></small></h2>	yajñadatta iti sati sannikarṣe pratyakṣābhāvād dṛṣṭaṃ liṅgaṃ na vidyate.
<h2 id='3,2.7'>3,2.7 <small><small></small></small></h2>	sāmānyatodṛṣṭāc cāviśeṣaḥ.
<h2 id='3,2.8'>3,2.8 <small><small></small></small></h2>	tasmād āgamikam.
<h2 id='3,2.9'>3,2.9 <small><small></small></small></h2>	aham iti śabdavyatirekān nāgamikam.
<h2 id='3,2.10'>3,2.10 <small><small></small></small></h2>	yadi ca dṛṣṭapratyakṣo 'haṃ devadatto 'haṃ yajñadatta iti.
<h2 id='3,2.11'>3,2.11 <small><small></small></small></h2>	devadatto gacchati viṣṇumitro gacchatīti copacārāc charīrapratyakṣaḥ.
<h2 id='3,2.12'>3,2.12 <small><small></small></small></h2>	sandigdhas tūpacāraḥ.
<h2 id='3,2.13'>3,2.13 <small><small></small></small></h2>	aham iti pratyagātmani bhāvāt paratrābhāvād arthāntarapratyakṣaḥ.
<h2 id='3,2.14'>3,2.14 <small><small></small></small></h2>	na tu śarīraviśeṣād yajñadattaviṣṇumitrayor jñānaviśeṣaḥ.
<h2 id='3,2.15'>3,2.15 <small><small></small></small></h2>	sukhaduḥkhajñānaniṣpattyaviśeṣād aikātmyam.
<h2 id='3,2.16'>3,2.16 <small><small></small></small></h2>	nānā vyavasthātaḥ.
<h2 id='3,2.17'>3,2.17 <small><small></small></small></h2>	śāstrasāmarthyāc ca.

<h1 id='4,1'>4,1</h1>

<h2 id='4,1.1'>4,1.1 <small><small>(<a href='docExplore?doc_id=VS_4,1.1_4,1.14'>VS_4,1.1_4,1.14</a>)</small></small></h2>	sad akāraṇavat tan nityam.
<h2 id='4,1.2'>4,1.2 <small><small></small></small></h2>	tasya kāryaṃ liṅgam.
<h2 id='4,1.3'>4,1.3 <small><small></small></small></h2>	kāraṇabhāvād dhi kāryabhāvaḥ.
<h2 id='4,1.4'>4,1.4 <small><small></small></small></h2>	anityam iti ca viśeṣapratiṣedhabhāvaḥ.
<h2 id='4,1.5'>4,1.5 <small><small></small></small></h2>	avidyā ca.
<h2 id='4,1.6'>4,1.6 <small><small></small></small></h2>	mahaty anekadravyavattvād rūpāc copalabdhiḥ.
<h2 id='4,1.7'>4,1.7 <small><small></small></small></h2>	adravyavattvāt paramāṇāv anupalabdhiḥ.
<h2 id='4,1.8'>4,1.8 <small><small></small></small></h2>	rūpasaṃskārābhāvād vāyāv anupalabdhiḥ.
<h2 id='4,1.9'>4,1.9 <small><small></small></small></h2>	anekadravyeṇa dravyeṇa samavāyād rūpaviśeṣāc copalabdhiḥ.
<h2 id='4,1.10'>4,1.10 <small><small></small></small></h2>	etena rasagandhasparśeṣu jñānaṃ vyākhyātam.
<h2 id='4,1.11'>4,1.11 <small><small></small></small></h2>	tadabhāvād avyabhicāraḥ.
<h2 id='4,1.12'>4,1.12 <small><small></small></small></h2>	saṃkhyāḥ parimāṇāni pṛthaktvaṃ saṃyogavibhāgau paratvāparatve karma ca rūpidravyasamavāyāc cākṣuṣāṇi.
<h2 id='4,1.13'>4,1.13 <small><small></small></small></h2>	arūpiṣv acākṣuṣatvāt.
<h2 id='4,1.14'>4,1.14 <small><small></small></small></h2>	etena guṇatve bhāve ca sarvendriyajñānaṃ vyākhyātam.

<h1 id='4,2'>4,2</h1>

<h2 id='4,2.1'>4,2.1 <small><small>(<a href='docExplore?doc_id=VS_4,2.1_4,2.9'>VS_4,2.1_4,2.9</a>)</small></small></h2>	pratyakṣāpratyakṣāṇām apratyakṣatvāt saṃyogasya pañcātmakaṃ na vidyate.
<h2 id='4,2.2'>4,2.2 <small><small></small></small></h2>	guṇāntarāprādurbhāvāc ca tryātmakam api na.
<h2 id='4,2.3'>4,2.3 <small><small></small></small></h2>	ātmasaṃyogas tv avipratiṣiddho mithaḥ pañcānām.
<h2 id='4,2.4'>4,2.4 <small><small></small></small></h2>	anekadeśapūrvakatvāt.
<h2 id='4,2.5'>4,2.5 <small><small></small></small></h2>	dharmaviśeṣāt.
<h2 id='4,2.6'>4,2.6 <small><small></small></small></h2>	kāryaviśeṣāt.
<h2 id='4,2.7'>4,2.7 <small><small></small></small></h2>	samākhyābhāvāt.
<h2 id='4,2.8'>4,2.8 <small><small></small></small></h2>	saṃjñādimattvāt.
<h2 id='4,2.9'>4,2.9 <small><small></small></small></h2>	santy ayonijā vedaliṅgāc ca.

<h1 id='5,1'>5,1</h1>

<h2 id='5,1.1'>5,1.1 <small><small>(<a href='docExplore?doc_id=VS_5,1.1_5,1.8'>VS_5,1.1_5,1.8</a>)</small></small></h2>	ātmasaṃyogaprayatnābhyāṃ haste karma.
<h2 id='5,1.2'>5,1.2 <small><small></small></small></h2>	tathā musalakarma hastasaṃyogāc ca.
<h2 id='5,1.3'>5,1.3 <small><small></small></small></h2>	abhighātaje musalakarmaṇi vyatirekād akāraṇaṃ hastasaṃyogaḥ.
<h2 id='5,1.4'>5,1.4 <small><small></small></small></h2>	tathātmasaṃyogo hastamusalakarmaṇi.
<h2 id='5,1.5'>5,1.5 <small><small></small></small></h2>	musalābhighātāt tu musalasaṃyogād dhaste karma.
<h2 id='5,1.6'>5,1.6 <small><small></small></small></h2>	tathātmakarma hastasaṃyogāc ca.
<h2 id='5,1.7'>5,1.7 <small><small></small></small></h2>	saṃyogābhāve gurutvāt patanam.
<h2 id='5,1.8'>5,1.8 <small><small></small></small></h2>	nodanaviśeṣābhāvād nordhvaṃ na tiryag gamanam.
<h2 id='5,1.9'>5,1.9 <small><small>(<a href='docExplore?doc_id=VS_5,1.9_5,1.18'>VS_5,1.9_5,1.18</a>)</small></small></h2>	prayatnaviśeṣān nodanaviśeṣaḥ.
<h2 id='5,1.10'>5,1.10 <small><small></small></small></h2>	nodanaviśeṣād udasanaviśeṣaḥ.
<h2 id='5,1.11'>5,1.11 <small><small></small></small></h2>	hastakarmaṇā dārakakarma vyākhyātam.
<h2 id='5,1.12'>5,1.12 <small><small></small></small></h2>	tathā dagdhasya visphoṭanam.
<h2 id='5,1.13'>5,1.13 <small><small></small></small></h2>	prayatnābhāve gurutvāt suptasya patanam.
<h2 id='5,1.14'>5,1.14 <small><small></small></small></h2>	tṛṇakarma vāyusaṃyogāt.
<h2 id='5,1.15'>5,1.15 <small><small></small></small></h2>	maṇigamanaṃ sūcyabhisarpaṇam ity adṛṣṭakāritāni.
<h2 id='5,1.16'>5,1.16 <small><small></small></small></h2>	iṣāv ayugapat saṃyogaviśeṣāḥ karmānyatve hetuḥ.
<h2 id='5,1.17'>5,1.17 <small><small></small></small></h2>	nodanād ādyam iṣoḥ karma karmakāritāc ca saṃskārād uttaraṃ tathottaram uttaraṃ ca.
<h2 id='5,1.18'>5,1.18 <small><small></small></small></h2>	saṃskārābhāve gurutvāt patanam.

<h1 id='5,2'>5,2</h1>

<h2 id='5,2.1'>5,2.1 <small><small>(<a href='docExplore?doc_id=VS_5,2.1_5,2.9'>VS_5,2.1_5,2.9</a>)</small></small></h2>	nodanād abhighātāt saṃyuktasaṃyogāc ca pṛthivyāṃ karma.
<h2 id='5,2.2'>5,2.2 <small><small></small></small></h2>	tad viśeṣeṇādṛṣṭakāritam.
<h2 id='5,2.3'>5,2.3 <small><small></small></small></h2>	apāṃ saṃyogābhāve gurutvāt patanam.
<h2 id='5,2.4'>5,2.4 <small><small></small></small></h2>	tad viśeṣeṇādṛṣṭakāritam.
<h2 id='5,2.5'>5,2.5 <small><small></small></small></h2>	dravatvāt syandanam.
<h2 id='5,2.6'>5,2.6 <small><small></small></small></h2>	nāḍyā vāyusaṃyogād ārohaṇam.
<h2 id='5,2.7'>5,2.7 <small><small></small></small></h2>	nodanāt pīḍanāt saṃyuktasaṃyogāc ca.
<h2 id='5,2.8'>5,2.8 <small><small></small></small></h2>	vṛkṣābhisarpaṇam ity adṛṣṭakāritam.
<h2 id='5,2.9'>5,2.9 <small><small></small></small></h2>	apāṃ saṅghāto vilayanaṃ ca tejasaḥ saṃyogāt.
<h2 id='5,2.10'>5,2.10 <small><small>(<a href='docExplore?doc_id=VS_5,2.10_5,2.16'>VS_5,2.10_5,2.16</a>)</small></small></h2>	tatrāvasphūrjathur liṅgam.
<h2 id='5,2.11'>5,2.11 <small><small></small></small></h2>	vaidikaṃ ca.
<h2 id='5,2.12'>5,2.12 <small><small></small></small></h2>	apāṃ saṃyogād vibhāgāc ca stanayitnuḥ.
<h2 id='5,2.13'>5,2.13 <small><small></small></small></h2>	pṛthivīkarmaṇā tejaḥkarma vāyukarma ca vyākhyātam.
<h2 id='5,2.14'>5,2.14 <small><small></small></small></h2>	agner ūrdhvajvalanaṃ vāyoś ca tiryagpavanam aṇumanasoś cādyaṃ karmety adṛṣṭakāritāni.
<h2 id='5,2.15'>5,2.15 <small><small></small></small></h2>	hastakarmaṇā manasaḥ karma vyākhyātam.
<h2 id='5,2.16'>5,2.16 <small><small></small></small></h2>	ātmendriyamano'rthasannikarṣāt sukhaduḥkhe tadanārambhaḥ.
<h2 id='5,2.17'>5,2.17 <small><small>(<a href='docExplore?doc_id=VS_5,2.17_5,2.28'>VS_5,2.17_5,2.28</a>)</small></small></h2>	ātmasthe manasi saśarīrasya sukhaduḥkhābhāvaḥ sa yogaḥ.
<h2 id='5,2.18'>5,2.18 <small><small></small></small></h2>	kāyakarmaṇātmakarma vyākhyātam.
<h2 id='5,2.19'>5,2.19 <small><small></small></small></h2>	apasarpaṇam upasarpaṇam aśitapītasaṃyogaḥ kāryāntarasaṃyogāś cety adṛṣṭakāritāni.
<h2 id='5,2.20'>5,2.20 <small><small></small></small></h2>	tadabhāve saṃyogābhāvo 'prādurbhāvaḥ sa mokṣaḥ.
<h2 id='5,2.21'>5,2.21 <small><small></small></small></h2>	dravyaguṇakarmavaidharmyād bhāvābhāvamātraṃ tamaḥ.
<h2 id='5,2.22'>5,2.22 <small><small></small></small></h2>	tejaso dravyāntareṇāvaraṇāc ca.
<h2 id='5,2.23'>5,2.23 <small><small></small></small></h2>	dikkālāv ākāśaṃ ca kriyāvadbhyo vaidharmyān niṣkriyāṇi.
<h2 id='5,2.24'>5,2.24 <small><small></small></small></h2>	etena karmāṇi guṇāś ca vyākhyātāḥ.
<h2 id='5,2.25'>5,2.25 <small><small></small></small></h2>	niṣkriyāṇāṃ samavāyaḥ karmabhyaḥ pratiṣiddhaḥ.
<h2 id='5,2.26'>5,2.26 <small><small></small></small></h2>	kāraṇaṃ tv asamavāyino guṇāḥ.
<h2 id='5,2.27'>5,2.27 <small><small></small></small></h2>	guṇair dig vyākhyātā.
<h2 id='5,2.28'>5,2.28 <small><small></small></small></h2>	kāraṇena kālaḥ.

<h1 id='6,1'>6,1</h1>

<h2 id='6,1.1'>6,1.1 <small><small>(<a href='docExplore?doc_id=VS_6,1.1_6,1.18'>VS_6,1.1_6,1.18</a>)</small></small></h2>	buddhipūrvā vākyakṛtir vede.
<h2 id='6,1.2'>6,1.2 <small><small></small></small></h2>	na cāsmadbuddhibhyo liṅgam ṛṣeḥ.
<h2 id='6,1.3'>6,1.3 <small><small></small></small></h2>	tathā brāhmaṇe saṃjñākarmasiddhir liṅgam.
<h2 id='6,1.4'>6,1.4 <small><small></small></small></h2>	buddhipūrvo dadātiḥ.
<h2 id='6,1.5'>6,1.5 <small><small></small></small></h2>	tathā pratigrahaḥ.
<h2 id='6,1.6'>6,1.6 <small><small></small></small></h2>	tayoḥ kramo yathānitaretarāṅgabhūtānām.
<h2 id='6,1.7'>6,1.7 <small><small></small></small></h2>	ātmaguṇeṣv ātmāntaraguṇānām akāraṇatvāt.
<h2 id='6,1.8'>6,1.8 <small><small></small></small></h2>	aduṣṭabhojanāt samabhivyāhārato 'bhyudayaḥ.
<h2 id='6,1.9'>6,1.9 <small><small></small></small></h2>	tad duṣṭabhojane na vidyate.
<h2 id='6,1.10'>6,1.10 <small><small></small></small></h2>	duṣṭaṃ hiṃsāyām.
<h2 id='6,1.11'>6,1.11 <small><small></small></small></h2>	samabhivyāhārato doṣaḥ.
<h2 id='6,1.12'>6,1.12 <small><small></small></small></h2>	tad aduṣṭe na vidyate.
<h2 id='6,1.13'>6,1.13 <small><small></small></small></h2>	viśiṣṭe pravṛttiḥ.
<h2 id='6,1.14'>6,1.14 <small><small></small></small></h2>	same hīne cāpravṛttiḥ.
<h2 id='6,1.15'>6,1.15 <small><small></small></small></h2>	etena hīnasamaviśiṣṭadhārmikebhyaḥ parādānaṃ vyākhyātam.
<h2 id='6,1.16'>6,1.16 <small><small></small></small></h2>	tathā viruddhānāṃ tyāgaḥ.
<h2 id='6,1.17'>6,1.17 <small><small></small></small></h2>	sama ātmatyāgaḥ paratyāgo vā.
<h2 id='6,1.18'>6,1.18 <small><small></small></small></h2>	viśiṣṭe ātmatyāgaḥ.

<h1 id='6,2'>6,2</h1>

<h2 id='6,2.1'>6,2.1 <small><small>(<a href='docExplore?doc_id=VS_6,2.1_6,2.6'>VS_6,2.1_6,2.6</a>)</small></small></h2>	dṛṣṭānāṃ dṛṣṭaprayojanānāṃ dṛṣṭābhāve prayogo 'bhyudayāya..
<h2 id='6,2.2'>6,2.2 <small><small></small></small></h2>	abhiṣecanopavāsabrahmacaryagurukulavāsavānaprasthyayajñadānaprokṣaṇadiṅnakṣatramantrakālaniyamāś cādṛṣṭāya.
<h2 id='6,2.3'>6,2.3 <small><small></small></small></h2>	cāturāśramyam upadhāc cānupadhāc ca.
<h2 id='6,2.4'>6,2.4 <small><small></small></small></h2>	bhāvadoṣa upadhā.
<h2 id='6,2.5'>6,2.5 <small><small></small></small></h2>	adoṣo 'nupadhā.
<h2 id='6,2.6'>6,2.6 <small><small></small></small></h2>	iṣṭarūparasagandhasparśaṃ prokṣitam abhyukṣitaṃ ca tac chuci.
<h2 id='6,2.7'>6,2.7 <small><small>(<a href='docExplore?doc_id=VS_6,2.7_6,2.19'>VS_6,2.7_6,2.19</a>)</small></small></h2>	aśucīti śucipratiṣedhaḥ.
<h2 id='6,2.8'>6,2.8 <small><small></small></small></h2>	arthāntaraṃ ca.
<h2 id='6,2.9'>6,2.9 <small><small></small></small></h2>	ayatasya śucibhojanād abhyudayo na vidyate yamābhāvāt.
<h2 id='6,2.10'>6,2.10 <small><small></small></small></h2>	vidyate cānarthāntaratvād yamasya.
<h2 id='6,2.11'>6,2.11 <small><small></small></small></h2>	asati cābhāvāt.
<h2 id='6,2.12'>6,2.12 <small><small></small></small></h2>	sukhād rāgaḥ.
<h2 id='6,2.13'>6,2.13 <small><small></small></small></h2>	tanmayatvāt.
<h2 id='6,2.14'>6,2.14 <small><small></small></small></h2>	tṛpteḥ.
<h2 id='6,2.15'>6,2.15 <small><small></small></small></h2>	adṛṣṭāt.
<h2 id='6,2.16'>6,2.16 <small><small></small></small></h2>	jātiviśeṣāc ca rāgaviśeṣaḥ.
<h2 id='6,2.17'>6,2.17 <small><small></small></small></h2>	icchādveṣapūrvikā dharmādharmayoḥ pravṛttiḥ.
<h2 id='6,2.18'>6,2.18 <small><small></small></small></h2>	tataḥ saṃyogo vibhāgaś ca.
<h2 id='6,2.19'>6,2.19 <small><small></small></small></h2>	ātmakarmasu mokṣo vyākhyātaḥ.

<h1 id='7,1'>7,1</h1>

<h2 id='7,1.1'>7,1.1 <small><small>(<a href='docExplore?doc_id=VS_7,1.1_7,1.10'>VS_7,1.1_7,1.10</a>)</small></small></h2>	uktā guṇāḥ.
<h2 id='7,1.2'>7,1.2 <small><small></small></small></h2>	guṇalakṣaṇaṃ coktam.
<h2 id='7,1.3'>7,1.3 <small><small></small></small></h2>	idam evaṃguṇam idam evaṃguṇam iti coktam.
<h2 id='7,1.4'>7,1.4 <small><small></small></small></h2>	pṛthivyāṃ rūparasagandhasparśā dravyānityatvād anityāḥ.
<h2 id='7,1.5'>7,1.5 <small><small></small></small></h2>	agnisaṃyogāc ca.
<h2 id='7,1.6'>7,1.6 <small><small></small></small></h2>	guṇāntaraprādurbhāvāt.
<h2 id='7,1.7'>7,1.7 <small><small></small></small></h2>	etena nityeṣv anityatvam uktam.
<h2 id='7,1.8'>7,1.8 <small><small></small></small></h2>	apsu tejasi vāyau ca nityā dravyanityatvāt.
<h2 id='7,1.9'>7,1.9 <small><small></small></small></h2>	anityeṣv anityā dravyānityatvāt.
<h2 id='7,1.10'>7,1.10 <small><small></small></small></h2>	kāraṇaguṇapūrvāḥ pṛthivyāṃ pākajāś ca.
<h2 id='7,1.11'>7,1.11 <small><small>(<a href='docExplore?doc_id=VS_7,1.11_7,1.18'>VS_7,1.11_7,1.18</a>)</small></small></h2>	apsu tejasi vāyau ca kāraṇaguṇapūrvāḥ pākajā na vidyante.
<h2 id='7,1.12'>7,1.12 <small><small></small></small></h2>	aguṇavato dravyasya guṇārambhāt karmaguṇā aguṇāḥ.
<h2 id='7,1.13'>7,1.13 <small><small></small></small></h2>	etena pākajā vyākhyātāḥ.
<h2 id='7,1.14'>7,1.14 <small><small></small></small></h2>	ekadravyavattvāt.
<h2 id='7,1.15'>7,1.15 <small><small></small></small></h2>	aṇor mahataś copalabdhyanupalabdhī nitye vyākhyāte.
<h2 id='7,1.16'>7,1.16 <small><small></small></small></h2>	kāraṇabahutvāt kāraṇamahattvāt pracayaviśeṣāc ca mahat.
<h2 id='7,1.17'>7,1.17 <small><small></small></small></h2>	tadviparītam aṇu.
<h2 id='7,1.18'>7,1.18 <small><small></small></small></h2>	aṇu mahad iti tasmin viśeṣabhāvād viśeṣābhāvāc ca.
<h2 id='7,1.19'>7,1.19 <small><small>(<a href='docExplore?doc_id=VS_7,1.19_7,1.32'>VS_7,1.19_7,1.32</a>)</small></small></h2>	ekakālatvāt.
<h2 id='7,1.21'>7,1.21 <small><small></small></small></h2>	aṇutvamahattvayor aṇutvamahattvābhāvaḥ karmaguṇair vyākhyātaḥ.
<h2 id='7,1.22'>7,1.22 <small><small></small></small></h2>	aṇutvamahattvābhyāṃ karmaguṇā aguṇāḥ.
<h2 id='7,1.23'>7,1.23 <small><small></small></small></h2>	etena dīrghatvahrasvatve vyākhyāte.
<h2 id='7,1.24'>7,1.24 <small><small></small></small></h2>	karmabhiḥ karmāṇi guṇair guṇāḥ.
<h2 id='7,1.25'>7,1.25 <small><small></small></small></h2>	tad anitye.
<h2 id='7,1.26'>7,1.26 <small><small></small></small></h2>	nityaṃ parimaṇḍalam.
<h2 id='7,1.27'>7,1.27 <small><small></small></small></h2>	avidyā vidyāliṅgam.
<h2 id='7,1.28'>7,1.28 <small><small></small></small></h2>	vibhavān mahān ākāśaḥ.
<h2 id='7,1.29'>7,1.29 <small><small></small></small></h2>	tathā cātmā.
<h2 id='7,1.30'>7,1.30 <small><small></small></small></h2>	tadabhāvād aṇu manaḥ.
<h2 id='7,1.31'>7,1.31 <small><small></small></small></h2>	guṇair dig vyākhyātā.
<h2 id='7,1.32'>7,1.32 <small><small></small></small></h2>	kāraṇena kālaḥ.

<h1 id='7,2'>7,2</h1>

<h2 id='7,2.1'>7,2.1 <small><small>(<a href='docExplore?doc_id=VS_7,2.1_7,2.6'>VS_7,2.1_7,2.6</a>)</small></small></h2>	rūparasagandhasparśavyatirekād arthāntaram ekatvaṃ tathā pṛthaktvam.
<h2 id='7,2.2'>7,2.2 <small><small></small></small></h2>	tayor nityatvānityatve tejaso rūpasparśābhyāṃ vyākhyāte.
<h2 id='7,2.3'>7,2.3 <small><small></small></small></h2>	niṣpattiś ca.
<h2 id='7,2.4'>7,2.4 <small><small></small></small></h2>	ekatvapṛthaktvayor ekatvapṛthaktvābhāvo 'ṇutvamahattvābhyāṃ vyākhyātaḥ.
<h2 id='7,2.5'>7,2.5 <small><small></small></small></h2>	karmabhiḥ karmāṇi guṇair guṇāḥ.
<h2 id='7,2.6'>7,2.6 <small><small></small></small></h2>	niḥsaṃkhyatvāt karmaguṇānāṃ sarvaikatvaṃ na vidyate.
<h2 id='7,2.7'>7,2.7 <small><small>(<a href='docExplore?doc_id=VS_7,2.7_7,2.13'>VS_7,2.7_7,2.13</a>)</small></small></h2>	ekatvasyābhāvād bhāktaṃ na vidyate.
<h2 id='7,2.8'>7,2.8 <small><small></small></small></h2>	kāryakāraṇaikatvapṛthaktvābhāvād ekatvapṛthaktve na vidyete.
<h2 id='7,2.9'>7,2.9 <small><small></small></small></h2>	etad anityanitayor vyākhyātam.
<h2 id='7,2.10'>7,2.10 <small><small></small></small></h2>	anyatarakarmaja ubhayakarmajaḥ saṃyogajaś ca saṃyogaḥ.
<h2 id='7,2.11'>7,2.11 <small><small></small></small></h2>	etena vibhāgo vyākhyātaḥ.
<h2 id='7,2.12'>7,2.12 <small><small></small></small></h2>	saṃyogavibhāgayoḥ saṃyogavibhāgābhāvo 'ṇutvamahattvābhyāṃ vyākhyātaḥ.
<h2 id='7,2.13'>7,2.13 <small><small></small></small></h2>	karmabhiḥ karmāṇi guṇair guṇāḥ.
<h2 id='7,2.14'>7,2.14 <small><small>(<a href='docExplore?doc_id=VS_7,2.14_7,2.23'>VS_7,2.14_7,2.23</a>)</small></small></h2>	yutasiddhyabhāvāt kāryakāraṇayoḥ saṃyogavibhāgau na vidyete.
<h2 id='7,2.15'>7,2.15 <small><small></small></small></h2>	guṇatvāt.
<h2 id='7,2.16'>7,2.16 <small><small></small></small></h2>	guṇe ca bhāṣyate.
<h2 id='7,2.17'>7,2.17 <small><small></small></small></h2>	niṣkriyatvāt.
<h2 id='7,2.18'>7,2.18 <small><small></small></small></h2>	asati nāstīti ca prayogāt.
<h2 id='7,2.19'>7,2.19 <small><small></small></small></h2>	śabdārthāv asaṃbaddhau.
<h2 id='7,2.20'>7,2.20 <small><small></small></small></h2>	saṃyogino daṇḍāt samavāyino viṣāṇāc ca.
<h2 id='7,2.21'>7,2.21 <small><small></small></small></h2>	dṛṣṭatvād ahetuḥ pratyayaḥ.
<h2 id='7,2.22'>7,2.22 <small><small></small></small></h2>	tathā pratyayābhāvaḥ.
<h2 id='7,2.23'>7,2.23 <small><small></small></small></h2>	saṃbaddhasaṃbandhād iti cet sandehaḥ.
<h2 id='7,2.24'>7,2.24 <small><small>(<a href='docExplore?doc_id=VS_7,2.24_7,2.31'>VS_7,2.24_7,2.31</a>)</small></small></h2>	sāmayikaḥ śabdād arthapratyayaḥ.
<h2 id='7,2.25'>7,2.25 <small><small></small></small></h2>	ekadikkālābhyāṃ sannikṛṣṭaviprakṛṣṭābhyāṃ param aparam.
<h2 id='7,2.26'>7,2.26 <small><small></small></small></h2>	kāraṇaparatvāt kāraṇāparatvāc ca.
<h2 id='7,2.27'>7,2.27 <small><small></small></small></h2>	paratvāparatvayoḥ paratvāparatvābhāvo 'ṇutvamahattvābhyāṃ vyākhyātaḥ.
<h2 id='7,2.28'>7,2.28 <small><small></small></small></h2>	karmabhiḥ karmāṇi guṇair guṇāḥ.
<h2 id='7,2.29'>7,2.29 <small><small></small></small></h2>	iheti yataḥ kāryakāraṇayoḥ sa samavāyaḥ.
<h2 id='7,2.30'>7,2.30 <small><small></small></small></h2>	dravyatvaguṇatvakarmatvapratiṣedho bhāvena vyākhyātaḥ.
<h2 id='7,2.31'>7,2.31 <small><small></small></small></h2>	tattvaṃ ca.

<h1 id='8'>8</h1>

<h2 id='8.1'>8.1 <small><small>(<a href='docExplore?doc_id=VS_8.1_8.8'>VS_8.1_8.8</a>)</small></small></h2>	dravyeṣu jñānaṃ vyākhyātam.
<h2 id='8.2'>8.2 <small><small></small></small></h2>	mana ātmā ca.
<h2 id='8.3'>8.3 <small><small></small></small></h2>	jñānanirdeśe jñānaniṣpattir uktā.
<h2 id='8.4'>8.4 <small><small></small></small></h2>	guṇakarmasv asannikṛṣṭeṣu jñānaniṣpatter dravyaṃ kāraṇaṃ kāraṇakāraṇaṃ ca.
<h2 id='8.5'>8.5 <small><small></small></small></h2>	sāmānyaviśeṣeṣu sāmānyaviśeṣābhāvāt tata eva jñānam.
<h2 id='8.6'>8.6 <small><small></small></small></h2>	sāmānyaviśeṣāpekṣaṃ dravyaguṇakarmasu.
<h2 id='8.7'>8.7 <small><small></small></small></h2>	dravye dravyaguṇakarmāpekṣam.
<h2 id='8.8'>8.8 <small><small></small></small></h2>	guṇakarmasu guṇakarmābhāvad guṇakarmāpekṣaṃ na vidyate.
<h2 id='8.9'>8.9 <small><small>(<a href='docExplore?doc_id=VS_8.9_8.17'>VS_8.9_8.17</a>)</small></small></h2>	samavāyinaḥ śvaityāc chvaityabuddheḥ śvete buddhis te kāryakāraṇabhūte.
<h2 id='8.10'>8.10 <small><small></small></small></h2>	dravyeṣv anitaretarakāraṇāt kāraṇāyaugapadyāt.
<h2 id='8.11'>8.11 <small><small></small></small></h2>	tathā dravyaguṇakarmasu kāraṇāviśeṣāt.
<h2 id='8.12'>8.12 <small><small></small></small></h2>	ayam eṣa kṛtaṃ tvayā bhojayainam iti buddhyapekṣaṃ.
<h2 id='8.13'>8.13 <small><small></small></small></h2>	dṛṣṭeṣu bhāvād adṛṣṭeṣv abhāvāt.
<h2 id='8.14'>8.14 <small><small></small></small></h2>	artha iti dravyaguṇakarmasu.
<h2 id='8.15'>8.15 <small><small></small></small></h2>	dravyeṣu pañcātmakaṃ pratyuktam.
<h2 id='8.16'>8.16 <small><small></small></small></h2>	bhūyastvād gandhavattvāc ca pṛthivī gandhajñāne.
<h2 id='8.17'>8.17 <small><small></small></small></h2>	tathāpas tejo vāyuś ca rasarūpasparśajñāneṣu rasarūpasparśaviśeṣāt.

<h1 id='9'>9</h1>

<h2 id='9.1'>9.1 <small><small>(<a href='docExplore?doc_id=VS_9.1_9.9'>VS_9.1_9.9</a>)</small></small></h2>	kriyāguṇavyapadeśābhāvād asat.
<h2 id='9.2'>9.2 <small><small></small></small></h2>	sad asat.
<h2 id='9.3'>9.3 <small><small></small></small></h2>	asataḥ sat kriyāguṇavyapadeśābhāvād arthāntaram.
<h2 id='9.4'>9.4 <small><small></small></small></h2>	sac cāsat.
<h2 id='9.5'>9.5 <small><small></small></small></h2>	yac cānyat satas tad apy asat.
<h2 id='9.6'>9.6 <small><small></small></small></h2>	asad iti bhūtapratyakṣābhāvād bhūtasmṛter virodhipratyakṣatvāc ca jñānam.
<h2 id='9.7'>9.7 <small><small></small></small></h2>	tathābāve bhāvapratyakṣatvāc ca.
<h2 id='9.8'>9.8 <small><small></small></small></h2>	etenāghaṭo 'gaur adharmaś ca vyākhyātaḥ.
<h2 id='9.9'>9.9 <small><small></small></small></h2>	abhūtaṃ nāstīty anarthāntaram.
<h2 id='9.10'>9.10 <small><small>(<a href='docExplore?doc_id=VS_9.10_9.16'>VS_9.10_9.16</a>)</small></small></h2>	nāsti ghaṭo geha iti sato ghaṭasya gehasaṃyogapratiṣedhaḥ.
<h2 id='9.11'>9.11 <small><small></small></small></h2>	nāsty anyaś candramā iti sāmānyāc candramasaḥ pratiṣedhaḥ.
<h2 id='9.12'>9.12 <small><small></small></small></h2>	sad asator vaidharmyāt kārye sad asattā na.
<h2 id='9.13'>9.13 <small><small></small></small></h2>	ātmany ātmamanasoḥ saṃyogaviśeṣād ātmapratyakṣam.
<h2 id='9.14'>9.14 <small><small></small></small></h2>	tathā dravyāntareṣu.
<h2 id='9.15'>9.15 <small><small></small></small></h2>	ātmendriyamano'rthasannikarṣāc ca.
<h2 id='9.16'>9.16 <small><small></small></small></h2>	tatsamavāyāt karmaguṇeṣu.
<h2 id='9.17'>9.17 <small><small>(<a href='docExplore?doc_id=VS_9.17_9.28'>VS_9.17_9.28</a>)</small></small></h2>	ātmasamavāyād ātmaguṇeṣu.
<h2 id='9.18'>9.18 <small><small></small></small></h2>	asyedaṃ kāryaṃ kāraṇaṃ saṃbandhy ekārthasamavāyi virodhi ceti laiṅgikam.
<h2 id='9.19'>9.19 <small><small></small></small></h2>	etena śābdaṃ vyākhyātam.
<h2 id='9.20'>9.20 <small><small></small></small></h2>	hetur apadeśo liṅgaṃ nimittaṃ pramāṇaṃ kāraṇam ity anarthāntaram.
<h2 id='9.21'>9.21 <small><small></small></small></h2>	asyedam iti buddhyapekṣatvāt.
<h2 id='9.22'>9.22 <small><small></small></small></h2>	ātmamanasoḥ saṃyogaviśeṣāt saṃskārāc ca smṛtiḥ.
<h2 id='9.23'>9.23 <small><small></small></small></h2>	tathā svapnaḥ svapnāntikaṃ ca.
<h2 id='9.24'>9.24 <small><small></small></small></h2>	dharmāc ca.
<h2 id='9.25'>9.25 <small><small></small></small></h2>	indriyadoṣāt saṃskārāc cāvidyā.
<h2 id='9.26'>9.26 <small><small></small></small></h2>	tad duṣṭaṃ jñānam.
<h2 id='9.27'>9.27 <small><small></small></small></h2>	aduṣṭaṃ vidyā.
<h2 id='9.28'>9.28 <small><small></small></small></h2>	ārṣaṃ siddhadarśanaṃ ca dharmebhyaḥ.

<h1 id='10'>10</h1>

<h2 id='10.1'>10.1 <small><small>(<a href='docExplore?doc_id=VS_10.1_10.5'>VS_10.1_10.5</a>)</small></small></h2>	ātmasamavāyaḥ sukhaduḥkhayoḥ pañcabhyo 'rthāntaratve hetus tadāśrayibhyaś ca guṇebhyaḥ.
<h2 id='10.2'>10.2 <small><small></small></small></h2>	iṣṭāniṣṭakāraṇaviśeṣād virodhāc ca mithaḥ sukhaduḥkhayor arthāntarabhāvaḥ.
<h2 id='10.3'>10.3 <small><small></small></small></h2>	saṃśayanirṇayayor arthāntarabhāvaś ca jñānāntaratve hetuḥ.
<h2 id='10.4'>10.4 <small><small></small></small></h2>	tayor niṣpattiḥ pratyakṣalaiṅgikābhyāṃ jñānāntaratve hetuḥ.
<h2 id='10.5'>10.5 <small><small></small></small></h2>	bhūtam iti pratyakṣaṃ vyākhyātam.
<h2 id='10.6'>10.6 <small><small>(<a href='docExplore?doc_id=VS_10.6_10.21'>VS_10.6_10.21</a>)</small></small></h2>	bhaviṣyatīti kāryāntare dṛṣṭatvāt.
<h2 id='10.7'>10.7 <small><small></small></small></h2>	tathā bhavatīti sāpekṣebhyo 'napekṣebhyaś ca.
<h2 id='10.8'>10.8 <small><small></small></small></h2>	abhūd ity abhūtāt.
<h2 id='10.9'>10.9 <small><small></small></small></h2>	sati ca kāryāsamavāyāt.
<h2 id='10.10'>10.10 <small><small></small></small></h2>	ekārthasamavāyiṣu kāraṇāntareṣu darśanād ekadeśa ity ekasmin.
<h2 id='10.11'>10.11 <small><small></small></small></h2>	śiraḥ pṛṣṭham udaraṃ pāṇir iti tadviśeṣebhyaḥ.
<h2 id='10.12'>10.12 <small><small></small></small></h2>	kāraṇam iti dravye kāryasamavāyāt.
<h2 id='10.13'>10.13 <small><small></small></small></h2>	saṃyogāt vā.
<h2 id='10.14'>10.14 <small><small></small></small></h2>	kāraṇasamavāyāt karmaṇi.
<h2 id='10.15'>10.15 <small><small></small></small></h2>	tathā rūpe kāraṇakāraṇasamavāyāc ca.
<h2 id='10.16'>10.16 <small><small></small></small></h2>	kāraṇasamavāyāt saṃyoge.
<h2 id='10.17'>10.17 <small><small></small></small></h2>	tathā kāraṇākāraṇasamavāyāc ca.
<h2 id='10.18'>10.18 <small><small></small></small></h2>	saṃyuktasamavāyād agner vaiśeṣikam.
<h2 id='10.19'>10.19 <small><small></small></small></h2>	laiṅgikaṃ pramāṇaṃ vyākhyātam.
<h2 id='10.20'>10.20 <small><small></small></small></h2>	dṛṣṭānāṃ dṛṣṭaprayojanānāṃ dṛṣṭābhāve prayogo 'bhyudayāya.
<h2 id='10.21'>10.21 <small><small></small></small></h2>	tadvacanād āmnāyaprāmāṇyam iti.</div>